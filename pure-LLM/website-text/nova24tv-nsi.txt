[Video] Tonin gostoval v oddaji Kdo vam laže, kjer je nanizal številne uspehe vlade; povedal pa je tudi svoje o Ljudmili Novak

Datum:
8. 1. 2022, 19:51
Predviden čas branja: 5 min.

“Ali si želimo nekega demokratičnega, evropskega razvoja ali vračanja nazaj v Jugoslavijo,”  je predsednik stranke NSi Matej Tonin opisal nosilno temo predvolilnega vzdušja in poudaril, da bo njihova stranka naredila vse, da prepreči te norosti stranke Levica. Ljudje se morajo zavedati, da je ključnega pomena zavarovanje našega ekonomskega sistema, kar pa se bo zgodilo le, če bomo šli po poti sedanjega socialno tržnega gospodarstva in ne socializma. Končno bo treba oblikovati vsem dostopno javno zdravstvo, ne pa da gremo v smeri državnega zdravstva, ki ga zagovarja Levica, kjer je zdravnik vsak dan manj dostopen. Predvsem pa je treba v to državo prinesti več veselja do življenja – to bodo po mnenju Tonina tri ključne teme.
00:00
% Buffered
00:00 / 02:08
Copy video url
Play / Pause
Mute / Unmute
Report a problem
Language
Share
Vidverto Player
                   

V prvi letošnji oddaji Kdo vam laže se je gostitelju Borisu Tomašiču pridružil obrambni minister in predsednik stranke NSi, Matej Tonin. Za začetek je povedal, da je božične in novoletne praznike preživel v družinskem krogu in skušal vsaj za kakšen trenutek pozabiti na službene obveznosti. V nizu interpelacij prejšnje leto je bila Nova Slovenija s strani leve opozicije predstavljena kot izdajalka, kot nekdo, ki je ključnega pomena, da imamo v Sloveniji teror in fašizem. Tonin se strinja s tem, da je stranka NSi ključna za obstoj aktualne vlade, ki pa dela dobro. Ta vlada je za Slovenijo storila veliko. Poudaril je, da je NSi resna stranka, ki se drži svojih zavez. “Če smo mi podpisali koalicijsko pogodbo, kjer smo se zavezali, da ne bomo podpirali opozicije oziroma da ne bomo podpirali nekih interpelacij, smo se tega tudi držali,” je poudaril Tonin, na katerega so leteli očitki, ker poslanci stranke niso podprli interpelacije ministra Andreja Vizjaka. Po mnenju obrambnega ministra je treba težave reševati znotraj družine, ne pa na pločnikih pred vlado, kot je to počela prejšnja koalicija.
Preberite še:  [Video] Kangler v Temi dneva: Če je to, kar je bilo videno v Tarči, profesionalnost novinarstva, potem sem jaz bicikl!

Sogovornika sta pogovor nadaljevala na temo protestov, predvsem na družabnih omrežjih je opaziti, da je tudi leva opozicija del teh protestov. “Tem slabše za državo, tem boljše za nas,” se zdi Toninu zelo neodgovorno načelo, ki vodi KUL-ovce. “Tudi če zrušijo nas, covid in vsi problemi ne bodo nikamor odšli in se bodo morali tudi oni z njimi soočiti,” je opozoril in dodal, da na tak način ustvarjajo neka lažna pričakovanja, ki pa so popolnoma nerealna. V državah z zrelo demokracijo je tudi opozicija pomagala pri cepilni kampanji, pri osveščanju kako pomembni so covid ukrepi – opozicija in koalicija sta se torej skupaj borili proti virusu. V Sloveniji pa se mora vlada boriti proti covidu in še proti opoziciji, ki epidemije politizira in jo izkorišča za svoj politični boj.

Tako primitivnega obnašanja v parlamentu, kot smo mu priča v tem mandatu, se voditelj oddaje Tomašič ne spomni v tridesetih letih obstoja naše države.  Tonin je temu pritrdil, od leta 2011, odkar je sam v parlamentu, se retorika le še slabša. Zlasti se je situacija poslabšala s prihodom Levice – ta stranka ima močno radikalno govorico. Presenetljivo pa je, da so njihovemu pristopu sledile tudi ostale leve stranke. “Danes imamo pač tekmo, kdo bo bolj oster, kdo bo bolj nesramen in kdo bo bolj surov,” je pojasnil Tonin ter dodal, da za neko demokratično državo to pač ni primerno. Vse to namreč daje vtis, da če nisi dovolj surov, potem enostavno nisi “ta prav” , kar pa je nevarno tudi za naš parlamentarizem, to pelje v stanje, da dogovori med poslanci sploh niso več mogoči.

KUL-ovci nasprotujejo vsemu, kar vlada predlaga, ne glede na to, če je zadeva še tako dobra
To se je videlo tudi pri zakonu o dohodnini in PKP 10. “Nikoli si nisem predstavljal, da bom doživel kaj takega, da stranka Levica predlaga referendum o tem, ali naj imajo ljudje višje plače,” je bil ogorčen predsednik stranke NSi. Če Levica s tem resno misli, je sicer dobra stvar za aktualno vlado, saj bo čisto vsem postalo jasno, da jim ne gre ne za dobro ljudi, ne za dobro države – ampak je njihov ključni in edini cilj le nasprotovanje aktualni vladi in rušenje vsega, kar predlaga. Tonina, kot politologa, sicer zanima, kakšen bi bil rezultat referenduma, če bi se ljudi vprašalo, ali so za to, da imajo višje neto plače. Tomašič je pripomnil, da bi bil izid po vsej verjetnosti podoben tistemu na plebiscitu.

The Economist je Slovenijo uvrstil na drugo mesto po uspešnosti, takoj za Dansko
Kot je nedavno rekla Alenka Bratušek, številke ne lažejo. Če pogledamo številke številnih zunanjih bonitetnih agencij, ali pa tujih institucij, ki ocenjujejo Slovenijo, vidimo da Slovenijo predstavljajo kot zgodbo o uspehu. The Economist je pisal, kako uspešno so se države spopadale z epidemijo in so Slovenijo uvrstili na drugo mesto po uspešnosti, takoj za Dansko. Gospodarstvo je v tem času covid krize celo napredovalo, imamo eno najvišjih gospodarskih rasti, imamo rekordno visoko zaposlenost. Celo danes nam tisti, ki nam posojajo denar, plačajo zato, da si denar izposodimo od njih. Nazadnje smo si izposodili milijardo in četrt evrov in da so nam ta denar investitorji posodili, so nam še 12 milijonov evrov plačali. Vse to priča o tem, da ta vlada več kot očitno dela nekaj prav in da se stvari premikajo v pravo smer. Seveda pa se s protesti ustvarja vtis, da je vse narobe, da gre vse v napačno smer – ampak to kar gledamo ob petkih in sredah v Ljubljani, pač ni Slovenija. Tonin ima s terena po državi povsem drugačne izkušnje.

Na področju socialne so v preteklosti, ko so ta resor večinoma vodili socialisti, 70 milijonov evrov zmetali samo za študije – če malo primerjamo, je to toliko, kot stane eno transportno letalo z davkom vred. Minister Janez Cigler Kralj pa domove enostavno gradi. O tretji razvojni osi, o drugem tiru se je dolga leta govorilo, v času ministra Jerneja Vrtovca, pa se je končno začelo delati. Sogovornika sta v oddaji Kdo vam laže povedala še marsikaj zanimivega – med drugim je Tonin pojasnil, zakaj so investicije v vojsko tako zelo potrebne, z voditeljem oddaje sta komentirala nastop evropske poslanke in nekdanje predsednice Ljudmile Novak v oddaji Studio City ter govorila o tem, da v politiki ni prostora za zamere. Tomašič je gosta tudi vprašal, če obstaja možnost za povezovanje s stranko Levica. Obrambni minister je tudi pojasnil, za kaj vse se bodo še naprej zavzemali v stranki Nova Slovenija. Ljudje morajo iti na volitve in odločiti, ali bo šla Slovenija naprej, sta sklenila sogovornika. Vabljeni k ogledu celotne oddaje.

Na kongresu NSi vodstvo z visokimi ambicijami voditi novo vlado – Tonin: Te vlade pred volitvami ne bomo rušili – Novakova: Slovenija uspešno predseduje EU
Minister za obrambo in predsednik stranke NSi Matej Tonin (Foto; Twitter NSi)

Datum:
27. 11. 2021, 15:16
Predviden čas branja: 8 min.

Predsednik NSi Matej Tonin je prepričan, da ima NSi vse, kar je potrebno za zmago na prihajajočih parlamentarnih volitvah, in da je prihodnost Slovenije močno odvisna prav od rezultata njihove stranke. V nagovoru udeležencev današnjega digitalnega kongresa stranke je še napovedal, da NSi ne bo rušila vlade nekaj mesecev pred volitvami. “Upam si trditi, da je prihodnost Slovenije močno odvisna prav od rezultata NSi,” je dejal Tonin za naslednje volilno leto in pri tem naštel ključne prioritete, s katerimi želijo ustvariti Slovenijo, ki bo prijazna mladim in družinam. Zato so napovedali ambiciozen program za pomladitev Slovenije. “Naša ključna zahteva bo ustvariti Slovenijo kot deželo priložnosti in gospodarskega uspeha.”
The Gorgeous Danube Delta in 4k - from Tulcea Romania
00:00
% Buffered
00:04 / 03:07
Copy video url
Play / Pause
Mute / Unmute
Report a problem
Language
Share
Vidverto Player
                   

Minister za delo, družino socialne zadeve in enake možnosti Janez Cigler Kralj je uvodoma v nagovoru kongresa, ki tokrat zaradi aktualne epidemiološke situacije poteka digitalno, spomnil, da vsak dan znova in vsak dan več delajo za ljudi, ki jih na terenu spodbujajo in podpirajo. “Naša prizadevanja temeljijo na resničnih potrebah naših državljanov, rešujejo dejanske probleme, popravljajo krivice, celijo rane,” je povedal. Po njegovi oceni so ukrepi dali neverjetne rezultate, saj imamo visoko gospodarsko rast in tudi ugodne napovedi. Imamo najnižje število brezposelnih po letu 2008 in rekordno število zaposlenih, ki presega 906 tisoč. “Kdor danes želi delati, bo našel službo!” je dejal in pri tem poudaril, da so vedno iskali način, da lahko naredijo nemogoče stvari.
Preberite še: RTVS prepredena z nepotizmom in korupcijo

Minister za infrastrukturo Jernej Vrtovec je predstavil svoje dosedanje delo in meni, da so v NSi dokazali, da zmorejo poprijeti za delo. V najtežjih časih so sprejeli odgovornost za vodenje države, ker meni, da so za to dovolj zreli in pogumni. Takrat so mu nekateri, zlasti na politični levici, posmehljivo očitali pogum. Vedel je, da zmorejo, in ni se motil. “V letu in pol smo pokazali, da znamo in zmoremo bolje. A naša misija še ni končana. Zato gremo na volitve po rezultat, ki bo porok, da bo naslednja vlada še naprej razvojna, učinkovita,” je dejal. Slednji je tudi napovedal, da se pripravljajo na celovito obnovo slovenskih železnic. “Naredili bomo progo do Letališča Jožeta Pučnika, dvotirnost prog proti Kranju, Grosupljemu in Kamniku. Z določenimi posegi v progo proti Mariboru se bo potovalni čas do Ljubljane skrajšal na 45 minut,” je napovedal.
Minister za infrastrukturo Jernej Vrtovec (Foto: Twitter NSi)

Minister za digitalizacijo Mark Boris Andrijanič meni, da je NSi zagotovilo, da jim bo vsem skupaj to tudi uspelo, saj stavi na dialog, vključevanje, strokovnost in trdo delo za dobro Slovenije. Stavi tudi na digitalizacijo in ambiciozno razvojno vizijo, s katero se bomo končno prebili med najboljše. “Slovenija vstopa v novo digitalno ero v dobri formi. Prepričan sem, da so naši ambiciozni cilji dosegljivi, če bomo na tej poti vztrajni in enotni. Zato si bom še naprej prizadeval za to, da digitalna preobrazba postane nacionalna prioriteta,” je še dodal.

V NSi verjamejo v sodelovanje
Poslanec in vodja poslanske skupine NSi Jožef Horvat je poudaril, da v NSi verjamejo v sodelovanje. “Verjamemo v Slovenijo, utemeljeno na vrednotah osamosvojitve. Verjamemo v Slovenijo v osrčju Evrope,” je dejal. Slednji med drugim opaža, da se v ideološkem boju zahodnega sveta odraža kriza identitete. “Krščanske nas je nekako sram, ostale nam dokazano škodujejo,” je ocenil in pri tem poudaril, da se bomo morali odločiti, kdo smo in kaj hočemo biti. “V nasprotnem primeru nam bo dekadenca spodnesla tla pod nogami. Kriza pred nas postavlja velik izziv, nujnost razmisleka o načinu življenja po covidu-19. Pri tem ne smemo spregledati ključnih vrednot, ki smo jih v NSi zapisali v temeljni program: človekovo dostojanstvo, svoboda, pravičnost, varnost.”
Poslanec in vodja poslanske skupine NSi Jožef Horvat (Foto: Twitter NSi)

Evropska poslanka Ljudmila Novak je prepričana, da bo NSi na državnozborskih volitvah dosegla odličen rezultat, saj imajo dober program in uspešne ljudi na odgovornih položajih. Sama sicer pričakuje, da bo stranka v še večji meri odločno povedala, kadar so kršene človekove pravice, vladavina prava, kadar demokracija ne gre v pravo smer. “Tu so oči uprte v NSi, tu moramo narediti še korak naprej,” meni. Zahvalila se je tudi zdravstvenim delavcem, ki se trudijo v borbi z virusom, in pozvala vse ljudi k spoštovanju ukrepov. “Zahvaljujem se vsem zdravstvenim delavcem, ki se nesebično trudijo za vse Slovence. Nikar naj nam ne bo težko nadeti maske in pokazati pogoja PCT, to so le malenkosti. Naredimo vse, kar lahko, da bo epidemije kmalu konec,” je dejala.

 
Evropska poslanka Ljudmila Novak (Foto: Twitter NSi)

Novakova je med drugim tudi izpostavila, da Slovenija uspešno predseduje Evropski uniji. “V tem tednu smo imeli poročilo namestnice veleposlanika pri EU, ki nam je natanko razložila, kaj vse je Slovenija v tem času naredila /…/ naredili smo in so veliko,” je poudarila. Žal pa se Novakova postavlja na stran tistih, ki so izvozili notranjepolitične afere na Evropski parket, saj meni, “da so visoki državni predstavniki sami dali povod z ne ravno pravimi odločitvami”.

Minister za obrambo in predsednik stranke Matej Tonin pravi, da so pred 30 leti imeli občutek, da na koncu prevladata zdrava pamet in dobronamernost. Medtem pa smo danes žal priča velikemu nezaupanju, teorijam zarote in žal tudi veliki nestrpnosti. “A vendar, NSi je in bo glasnik dialoga, sodelovanja in strpnosti,” je poudaril. Ocenjuje, da je čas, da stopimo skupaj, da si pomagamo in spodbujamo. Vsaj za nekaj tednov pozabimo na vse razlike in vse zamere. Vsi, cepljeni in necepljeni, lahko pokažemo, da na prvo mesto dajemo Slovenijo in njene ljudi, če se striktno držimo pogoja PCT. “Vem, da je solidarnost globoko zasidrana v srcih Slovenk in Slovencev. Bitko s covidom bomo dobili, ko bo solidarnost premagala egoizem. Odločilni dnevi so tu. Sedaj smo na potezi vsi mi.”
Minister za obrambo in predsednik stranke NSi Matej Tonin (Foto: Twitter NSi)

Tonin je na kongresu spomnil, da nas naslednje leto čaka super volilno leto. Poudaril je, da je NSi na leto 2022 pripravljena. Na kongresu bodo tako predstavili svoje kandidatke in kandidate, ki se bodo za mesto v DZ potegovali na listi NSi. Prav tako bo kongres danes sprejemal, kot je dejal Tonin, “vladni program za naslednje mandatno obdobje”. “Imamo sposobne ljudi in natančen program. Čas je, da slovenski javnosti sporočimo, da smo pripravljeni voditi naslednjo vlado,” je dejal in dodal: “Ko bodo volivci na prihodnjih volitvah dovolj odločno podprli NSi, se bomo izognili neučinkovitosti koalicije KUL in ostrini SDS.”

Ključna zahteva je ustvariti Slovenijo kot deželo priložnosti
“Nova Slovenija bo v vsaki vladi vztrajala pri dialogu in spoštovanju vseh državljanov,” je poudaril, saj verjamejo v sodelovanje. Tonin se zaveda, da razdeljeni izgubljamo, povezani pa zmagujemo. “Tudi letos smo pripravili natančen in realen vladni program za naslednja štiri leta. Po naslednjih volitvah bomo partnerjem v podpis ponudili koalicijsko pogodbo. Naša ključna zahteva bo ustvariti Slovenijo kot deželo priložnosti in gospodarskega uspeha,” je še dejal in dodal, da se delo mora splačati in kdor dela, ne sme biti reven. Zdravemu človeku je potrebno omogočiti možnost za delo, ne pa socialno pomoč. Javno zdravstvo na papirju zanje ni dovolj. “V Novi Sloveniji bomo naredili vsem dostopno javno zdravstvo. V središče bomo postavili pacienta – njegovo hitro in kakovostno obravnavo.”
Minister za delo družino socialne zadeve in enake možnosti Janez Cigler Kralj (Foto: Twitter NSi)

Tonin je tudi poudaril, da želijo ustvariti Slovenijo, ki bo prijazna mladim in družinam, zato napovedujejo ambiciozen program za pomladitev Slovenije. “Par, ki se odloči za družino, ne sme biti v slabšem finančnem položaju kot par, ki nima otrok,” je bil kritičen in je pozval: “Ekipo NSi presojajte po naših dejanjih. Opozicijske puhlice in napadi so eno. Naše delo pa drugo. Slovenska vojska se je v mandatu te vlade pobrala. Začeli smo z modernizacijo tehnike, obrnili smo negativne kadrovske trende. Izboljšujemo tudi status vojaka.” Na koncu je še poudaril, da vseh teh dosežkov ne bi bilo brez marljivih in vztrajnih poslancev v DZ, ki se jim je zahvalil, da so jim vedno stali ob strani in jih nesebično podpirali v njihovih prizadevanjih.

Evropska ljudska stranka ceni delo, ki so ga opravili v NSi
Predstavnike NSi je na kongresu NSi nagovorila tudi podpredsednica iz Argentine Maria Ivana Tekavec. “Stopimo korajžno naprej, s trdnim korakom v naslednje volitve. Znamo, zmoremo, zaupajte nam,” je dejala. Nagovoril jih je tudi predsednik Evropske ljudske stranke – ELS Donald Tusk: “Dragi prijatelji, tako kot vi verjamem v svobodno, pravično in varno Slovenijo in tako kot vi sem prepričan, da brez NSi ne bo stabilne vlade, ki bi Slovenijo popeljala na pot razvoja.” Dogodka se je udeležil tudi nekdanji predsednik ELS in evropski poslanec Manfred Weber, ki je dejal, da ceni delo, ki so ga opravili NSi. “Rad bi, da veste, da cenimo delo, ki si ga opravil ti, Matej, in ministri NSi na pomembnih področjih, kot so delo in družina, infrastruktura in digitalna preobrazba. Z vsem svojim delom prispevate h gradnji močnejše Slovenije in močnejše Evrope,” je dejal.

Toninovo pismo za “smešno” označili tudi v Svobodi
Predsednik NSi Matej Tonin (Foto: STA)

Datum:
2. 11. 2023, 16:17
Predviden čas branja: 4 min.

V Svobodi zavračajo navedbe predsednika NSi Mateja Tonina, ki je v pismu članstvu zapisal, da obstaja “zakulisno sodelovanje” Gibanja Svoboda in SDS. “Gre namreč za popolne izmišljotine,” so zapisali. Predsednik SDS Janez Janša pa je na družbenem omrežju X zapisal, da je v Toninovem pismu o SDS “več laži kot stavkov“.
The land of ice & fire - Iceland 2022
00:00
% Buffered
00:02 / 02:21
Copy video url
Play / Pause
Mute / Unmute
Report a problem
Language
Share
Vidverto Player
                   

Med prazniki je namreč v javnosti zaokrožilo pismo predsednika NSi Mateja Tonina, sicer tihega zaveznika leve koalicije, namenjeno članstvu, v katerem je znova zavrnil očitke o domnevni povezanosti NSi in SDS s sumi podkupovanja, kartelnega dogovarjanja in prirejanja javnih razpisov na Darsu. Tonin je zapisal, da je to, “kar gledamo, pač cena samostojne NSi“, dogajanje pa med drugim pripisal tudi “zakulisnemu sodelovanju med Svobodo in SDS“, za katero je po njegovem mnenju jasno, da obstaja. Nadaljeval je, da bo čas pokazal, ali je to sodelovanje tudi priprava terena za sklenitev velike koalicije med predsednikom SDS Janezom Janšo in predsednikom vlade in Svobode Robertom Golobom.
Oglejte si še: Janša: Goloba zapušča tudi Nova Slovenija

Po Toninovih besedah naj bi se namreč Janša in Golob v zakulisju dogovarjala o razrešitvi predsednice DZ Urške Klakočar Zupančič, Svoboda pa naj bi “zaustavila” zdaj že nekdanjo poslanko Svobode Mojco Šetinc Pašek pri preiskovanju financiranja medijev SDS. Kot zanimivo je izpostavil, da se Svoboda še ni lotila resnega preiskovanja zlorab vpogledov v bančne račune, SDS pa še ni vložila ustavne obtožbe predsednika vlade glede zadnjih razkritij nekdanje notranje ministrice Tatjane Bobnar, ki je Golobu znova očitala nedopustno vplivanje na delo policije.
Foto: STA

“Glede na to, da so se stara leva omrežja že odpovedala Robertu Golobu in ob dejstvu, da SD in Levica vedno bolj odkrito iščeta priložnost, da skočita s potapljajoče vladne ladje, je Janez Janša praktično še edini, ki ostane Robertu Golobu pred dokončnim potopom. Ob popolnoma nesposobni vladi in politično izpraznjeni SDS, ki se zateka k zares osupljivim idejam (denimo splošno oboroževanje ljudi), je NSi edina normalna alternativa,” je članstvu NSi sporočil Tonin.

Zapisal je še, da si “še enega mandata levičarjev ne moremo več privoščiti, zato je ključno, da že danes postavimo temelje prihodnje desnosredinske vlade“. Ob tem pa dodal, da še nobena desnosredinska vlada ni mogla vladati brez koalicijskega partnerja “z drugega političnega brega“. “Vztrajanje pri človeku, s katerim nihče ne želi sodelovati, nas od desnosredinske vlade oddaljuje,” je zapisal Tonin in dodal, da njihova izjava, da NSi z vlado, ki bi jo vodil Janša, ne bo več sodelovala, nikoli ni bila čustvena, ampak razumska.

Svoboda: Toninove smešne trditve
V Gibanju Svoboda dogajanja v drugih strankah in pisem, ki niso namenjena njim, “doslej nismo in tudi v prihodnje ne bomo komentirali“, so sporočili za STA. “Lahko pa odločno zavrnemo trditve, ki se v omenjenem pismu nanašajo na našo stranko, gre namreč za popolne izmišljotine,” so dodali. Generalna sekretarka Gibanja Svoboda Vesna Vuković je za N1 dejala, da gre za “ene bolj smešnih trditev, ki smo jih v slovenski politiki lahko slišali v zadnjih 14 dneh“.

Tudi Šetinc Pašek je zatrdila, da nanjo pri delu v preiskovalni komisiji ni vplival nihče iz Svobode. “Tudi če bi si v ozadju kdo želel, se Golob ni vpletal,” je zapisala za STA.
“V zapisih o SDS je več laži kot stavkov,” se je predsednik SDS Janez Janša na Toninovo pismo odzval na družbenem omrežju X. Dodal je, da je to, da Goloba “zapušča tudi NSi“, še zadnji dokaz, da se je “globoka država odpovedala Golobu“. NSi tudi očita, da ne želi na predčasne volitve, saj da Tonin ni zapisal “niti besede o edinem produktivnem izhodu iz aktualne godlje“.

Reberšek podpira predčasne volitve
“Za kamerami delitev ni, kdor misli, da je to drugače, živi v zmoti,” pa je na današnji novinarski konferenci Toninov zapis podkrepil poslanec NSi Aleksander Reberšek. Ob tem je zatrdil, da podpira predčasne volitve. “Ampak sanjamo lahko marsikaj, verjamem pa, da se to ne bo zgodilo, ker je ta koalicija preštevilna. Bi bilo pa v dobro slovenskega naroda, da ta vlada čim prej odide,” je dodal.

Osnovni problem te vlade je, da je od prvega dne povsem neučinkovita, namreč meni Reberšek. “In zdaj spremljamo razne predstave za javnost. Ena izmed teh je tudi vrh koalicije naslednji teden, kjer bodo navzven pokazali, kako so trdni in enotni. Vam pa zagotavljam, da ni tako. Tudi za kamerami, če želite,” je dejal. Vladi svetuje, da začne “manj govoriti in bistveno več delati“.

Prepletenost NSi in Škrabca – zakaj “varuhi javnih financ” ne bodo nikoli preiskali njegovih rabot
Generalni sekretar NSi Robert Ilc skupaj s poslovnežem Janezom Škrabcem (Vir: STA)

Datum:
1. 3. 2024, 0:05
Predviden čas branja: 3 min.

Verjetnost, da bi NSi, ki obvladuje Komisijo za nadzor javnih financ, temeljito obdelala primer prenove jeseniške železniške postaje, je izredno majhna. Zmagovalec razpisa je namreč Janez Škrabec, znan poslovnež s tesnimi povezavami v samem vrhu stranke Krščanskih demokratov. 
00:00
% Buffered
00:00 / 02:02
Copy video url
Play / Pause
Mute / Unmute
Report a problem
Language
Share
Vidverto Player
                   

Ime Janeza Škrabca vsake toliko zaokroži v slovenskih medijih. Te dni se njegovo ime pojavlja v zvezi z obnovo jeseniške železniške postaje. Ta bo stala vrtoglavih 170 milijonov evrov, zaradi česar so številni prepričani, da je projekt obnove obupno preplačan. To potrdi tudi hitra primerjava s ceno primerljivih obnov železniških postaj v tujini. Rekonstrukcija osrednje železniške postaje v Pragi bo denimo stala “zgolj” 135 milijonov evrov.
Preberite še: Tajkuni Alenke Bratušek lupijo Slovence – do kdaj še?[/Color-box]

Sporni projekt prenove je pred dnevi komentiral nekdanji minister in profesor ekonomije dr. Matej Lahovnik: “Videti je, da bodo imele železniške postaje po novem zlate WC-je in z diamanti posute WC školjke: prenova postaje na Jesenicah od 81 prek 126 do najmanj 170 mio. A Komisija za (ne)nadzor javnih financ v DZ je razpuščena?!”
Fotomontaža: Nova24TV

KNJF ni razpuščena, temveč pod nadzorom NSi
Komisija za nadzor javnih financ (KNJF) je že vse od začetka mandata pod nadzorom Nove Slovenije, ki si jo je prisvojila na račun SDS. Njen predsednik je postal Jernej Vrtovec, čeprav je NSi na državnozborskih volitvah prejela manj glasov kot SDS. Predsednik SDS je zato obtožil NSi, da je sprejela dogovor z Gibanjem Svobodo, kar pa so v NSi zanikali. NSi tako še danes obvladuje ključno komisijo, ki bi lahko pogledala pod prste vlade Roberta Goloba. NSi je bila že od samega začetka mandata tarča obtožb, da omenjena komisija ne opravlja svojega dela ali da z oblastjo ravna v rokavicah (skladno z dogovorom?!).

Podoben odnos je sedaj pričakovati tudi do Škrabčevih poslov z državo. 170 milijonov bo namreč morala izkašljati davkoplačevalska malha po zaslugi ministrice za infrastrukturo Alenke Bratušek.

Tesne vezi med Škrabcem in NSi
Vodstvo NSi je tesne povezave z ustanoviteljem Rika večkrat zanikalo, a pravijo, da “slika pove več kot 1000 besed“. Škrabca je tako večkrat mogoče videti ob boku generalnega sekretarja NSi Roberta Ilca. 
Robert Ilc in Janez Škrabec (Foto: Škandal 24)

Leta 2018 je Tonin v intervjuju za Reporter zatrdil, da se s Škrabcem sreča morda enkrat do dvakrat letno in še to nekako po naključju. “Če se kje srečamo, se seveda ne obrnem stran, ampak se pozdravimo. Nekateri žal že v tej kulturni gesti vidijo zaroto. Ali bi se moral obrniti stran in ga ignorirati, da bi mi koristilo in da se nekateri ne bi zgražali,” je povedal Tonin. Nato pa se je lansko leto udeležil razkošnega 60. rojstnega dne poslovneža, na katerem ponovno ni manjkal Robert Ilc.
Podjetnik Janez Škrabec in predsednik NSi Matej Tonin (Vir: Mediaspeed)

Že pred tem je bila leta 2016 na Škrabčevi domačiji predstavitev Toninove knjige Upanje za Slovenijo. Na spletni strani domačije so zapisali, da Tonin v svoji viziji ”ponuja svež pogled voditelja nove generacije, postavljene v realnost četrtstoletne države”. Na dogodku pa naj bi se iskrili ”politična zagnanost, mladostni entuziazem in trden vrednostni sistem mag. Mateja Tonina”. Več – TUKAJ.
Matej Tonin na Škrabčevi domačiji (Vir: Škrabčeva domačija)

Bralcem bo verjetno zanimivo tudi dejstvo, da sta si Tonin in Škrabec skupaj pogledala kvalifikacijsko tekmo (za olimpijske igre v Seulu) slovenske hokejske reprezentance v Belorusiji. Tonin sicer danes trdi, da ga na tekmo ni peljal Škrabec, kot je javnost najprej domnevala, temveč da se je tja odpravil s turistično agencijo Kompas, pri kateri si je plačal celotni aranžma. 
Janez Škrabec in Milan Kučan (Foto: Arhiv Nova24tv)

Bi NSi preiskovala svojega zaveznika?
Škrabec je konec konec tudi znan podpornik in volivec NSi. Leta 2015 je denimo na TV Idea dejal: “Če bi Kučan imel stranko, bi jo volil. Zdaj sem volil Ljudmilo Novak, ki je kandidirala v Ribnici, in program njene stranke.” 

Sovražni prevzem NSi se nadaljuje
Foto: Bobo

Datum:
30. 6. 2024, 0:04
Predviden čas branja: 9 min.

NSi je izvolitev evropskega poslanca – v tej vlogi je po novem predsednik stranke Matej Tonin – ujela za rep. Ocene rezultata pa so bile po končanih volitvah nenavadno zadržane.  
FPV fun in Iceland. Waterfalls, glacier, beaches and more
00:00
% Buffered
00:12 / 01:39
Copy video url
Play / Pause
Mute / Unmute
Report a problem
Language
Share
Vidverto Player
                   

Za zdaj namreč kaže, da so v NSi zadovoljni, da so tudi tokrat osvojili poslanski mandat v Evropskem parlamentu, saj so bili očitno na robu izpada. Na koncu jih je rešilo to, da ima NSi še vedno dokaj zvest bazen tradicionalnih volivcev, verjetno pa je kar nekaj glasov odščipnila SLS z nosilcem Petrom Gregorčičem. To je bilo pravzaprav nepotrebno, saj bi lahko obe stranki oblikovali skupno listo tako kot pred desetimi leti. V tem primeru bi bile izgube glasov manjše, kar bi zadostovalo za dva poslanska mandata.

So se Tonina želeli znebiti?

Vendar se na žalost ta projekt ni posrečil, saj so v NSi očitno že lani samozavestno presodili, da gredo lahko samostojno na evropske volitve, da imajo dovolj kvalitetnih kandidatov in da se jim ni treba “kombinirati” s SLS. Slednja je že proti koncu minulega leta napovedala, da bo njen nosilec liste Peter Gregorčič, profesor na strojni fakulteti, civilnodružbeni aktivist in tudi nekdanji predsednik programskega sveta RTV Slovenija. V tem času se je nekdanji evropski poslanec iz vrst NSi, sicer pa predsednik prve demokratične (in hkrati osamosvojitvene) vlade, Lojze Peterle, zavzel za skupni nastop NSi in SLS, vendar se je hitro izkazalo, da je to misija nemogoče.
Lojze Peterle je na evropskih volitvah podprl predsednika SLS Marka Balažica. (Foto: posnetek zaslona)

Domnevno se je zataknilo že pri vprašanju nosilca liste, saj bi v tem primeru Peter Gregorčič verjetno odpadel, ker je NSi hotela mesto nosilca liste imeti zase glede na to, da je že doslej imela svojega evroposlanca. Po drugi strani pa je imela NSi težavo tudi zato, ker je Ljudmila Novak, ki je pred prejšnjimi evropskimi volitvami (2019) na račun Peterleta tako rekoč izsilila mesto nosilke liste, imela podobne ambicije tudi tokrat. NSi pravzaprav dolgo časa ni hotela izdati, kdo bo nosilec liste in kdo bo še kandidiral na listi, čeprav je imela glede tega še vedno manj težav kot pa npr. Gibanje Svoboda. Ko pa je Novakova februarja letos v medijih napadla pobudo Romane Tomc ter obravnavo peticije za pravico do groba in spomina, je postalo jasno, da tokrat ne bo nosilka liste, pač pa je to postal kar predsednik stranke Matej Tonin. To je dokaj neobičajna praksa, saj je med nosilci list bil samo še en predsednik stranke, in sicer Zoran Stevanović (Resni.ca). S tem so se okrepile govorice, da se želi NSi Tonina odkrižati na čim bolj džentelmenski način in da bi na prihodnjem volilnem kongresu vodenje stranke prevzel nekdo, ki je še bliže “mavrični navezi”, ki že nekaj časa gospodari v stranki, zlasti v njenem tajništvu.

SLS na poti okrevanja

No, medtem pa je Peterle, razočaran zaradi propadlega projekta povezovanja, najprej s predsednikom SLS Markom Balažicem sklenil sporazum o pravicah uporabe naziva “Slovenski krščanski demokrati” (SLS je namreč pravna naslednica nekdanje SKD) in ustanovil civilni forum Zavezništvo SKD, ki pa se za zdaj še ni aktiviral. Je pa Peterle pred volitvami podprl Balažica, a to vseeno ni zadostovalo za uspeh SLS. Balažic je po volitvah namignil na težavo, ki se v SLS vleče že iz preteklosti, in sicer zaradi starih konfliktov, ki so prinesli slab rezultat stranke zlasti na Štajerskem, kjer je tradicionalni volilni bazen SLS očitno ignoriral evropske volitve. Toda dolgoročno se lahko zadeve tudi obrnejo, čeprav je res, da denimo v Mariboru projekt sprave med lokalno SLS in “Kanglerjevo linijo” ni uspel – danes je Franc Kangler predsednik mariborskega mestnega odbora SDS. Kljub temu pa je SLS na državni ravni na poti okrevanja.

NSi prepolovila število glasov

Zagotovo pa v NSi nimajo nobenega razloga za veliko zadovoljstvo. Mesto evropskega poslanca je stranka res obdržala, toda primerjava rezultatov od prvih slovenskih volitev v Evropski parlament dalje kaže na to, da je NSi od zmage leta 2004 do danes krepko nazadovala. Še več, absolutno število glasov, ki jih je prejela nedavno, predstavlja približno polovico glasov iz leta 2004. Povedano drugače: v dvajsetih letih se je podpora NSi približno prepolovila, pri odstotkih pa je NSi dosegla le še slabo tretjino deleža, ki ga je dosegla leta 2004. Na drugi strani pa je SDS po razmeroma skromnem rezultatu leta 2004 – takrat je bila vodilna politična stranka v Sloveniji še vedno LDS, ki pa je notranje že propadala – na vseh naslednjih evropskih volitvah dosegala približno četrtinski delež, na zadnjih volitvah pa je prvič presegla mejo 30 odstotkov. Kot je na nedavni seji ocenil svet SDS, je SDS osvojila več poslanskih mandatov kot vse tri stranke vladajoče koalicije skupaj in glede na delež osvojenih mandatov dosegla enega najboljših rezultatov med vsemi listami in strankami, ki so v državah članicah EU sodelovale na volitvah v EP 2024. Ob tem je SDS prispevala štiripetinski delež k najboljšemu posamičnemu nacionalnemu rezultatu v politični skupini EPP. Očitno je bil rezultat odraz sodelovanja vseh organov in predvsem vidnih članov stranke. Zato je na tem mestu odveč večno zaletavanje Janeza Pogorelca v SDS, Janeza Janšo in celo v Petra Gregorčiča, ki ga nekateri krivijo za to, da NSi ni dosegla še več, kar z drugimi besedami pomeni, da je “Janšev podtaknjenec” v SLS. Kar zadeva Gregorčiča, nekateri že obujajo idejo, da bi postal novi predsednik SLS, vendar bi to lahko nekateri botri iz ozadja (tudi “mavrični”) preprečili tudi s kakšno umazano afero.

Vrtovec pridobiva moč

A to je seveda že druga zgodba. V NSi se zavedajo, da je stranka krepko nazadovala, le da morda do sedaj še niso ugotovili, da zaradi svoje oportunistične politike od postavitve Golobove vlade dalje. Nedavni sestanek izvršilnega odbora NSi tako ni prinesel praktično nobenega sklepa, razen tega, da bodo analizo volitev opravili kasneje. Toda vseeno je NSi menda “tik pred eksplozijo”, vprašanje pa je, ali bo to “mavrični lobi” še bolj izkoristil. Po nekaterih podatkih se lahko zgodi, da bo že sredi poletja prišlo do velike krize, ko bodo nekateri vidni člani ugotovili, da je NSi poleg SD eden največjih poražencev teh volitev. Volilni kongres je predviden za oktobra letos, Tonin naj bi spet kandidiral za predsednika stranke, vendar je njegov položaj oslabljen. Čisto mogoče je, da bi se za funkcijo predsednika potegoval Jernej Vrtovec, ki mu je sicer že pred leti uspelo skoraj nemogoče (da je ustavno sodišče anuliralo poimenovanje nove štajerske vpadnice v Ljubljani po diktatorju Titu) in je v tretji Janševi vladi kot infrastrukturni minister obujal ambiciozne načrte o graditvi nove hitre železniške proge proti Mariboru. Vrtovec bo (poleg Janeza Ciglerja Kralja, še enega nekdanjega ministra v prejšnji vladi) po Toninovem odhodu v Bruselj postal najmočnejša figura med poslanci NSi, za njim pa naj bi stal Marko Pogorevc.

Prav t. i. mavrična naveza pa je tudi najbolj zaslužna za prepolovitev števila glasov iz leta 2004. Spomnimo: takrat je bila NSi še dokaj sveža stranka, ki je nastala kot upor proti oportunizmu. Se bo torej letos jeseni vendarle kaj premaknilo na bolje?

Tonin se je moral zagovarjati pred člani NSi zaradi spornega pisma
Predsednik NSi Matej Tonin in generalni sekretar stranke Robert Ilc (Vir: STA)

Datum:
10. 11. 2023, 23:45
Predviden čas branja: 1 min.

NSi se je zaradi potez vodstva stranke v tem mandatu očitno znašla v zelo slabem položaju, notranje napetosti so namreč velike, zaradi česar naj bi v torek, 7. novembra, zvečer v restavraciji Camino pri Žalcu potekal krizni sestanek celjske regije NSi. Po podatkih virov so zahtevali tudi prisotnost vodstva NSi. 
The Gorgeous Praha
00:00
% Buffered
00:04 / 02:22
Copy video url
Play / Pause
Mute / Unmute
Report a problem
Language
Share
Vidverto Player
                   

Na krizni sestanek so menda prišli Robert Ilc, nekateri poslanci in na koncu tudi sam Matej Tonin. Ni pa znano, ali je prišel na sestanek tudi Janez Pogorelec. 
Preberite še: Ali je čas, da NSi dobi novo vodstvo, s katerim bo ponovno dobila vsaj 19 poslancev?

Zbrani naj bi sestankovali zaradi pisma, ki ga je Tonin poslal članom. V pismu je zapisal, da obstaja “zakulisno sodelovanje” Gibanje Svoboda in SDS, kar so zanikali tako v Svobodi kot v SDS. Veliko jeze v NSi povzroča tudi kupčkanje za funkcije in glasovanje NSi za ustavne spremembe po predlogu vladne koalicije. Zaradi vsega skupaj naj bi v zadnjem času veliko članov NSi celo izstopilo iz stranke.

Pogovori v Caminu so bili menda zelo ostri in burni, obrazi pa takšni kot dan kasneje po sestanku vladne koalicije – mračni in zaskrbljeni. 

Nenavadno pismo
Spomnimo. Predsednik stranke NSi Matej Tonin je med prazniki 1. novembra poslal pismo članom (TUKAJ), ki je vzdignilo veliko prahu. Njegovo vsebino so zavrnili tudi v Svobodi z besedami, da “gre namreč za popolne izmišljotine”, predsednik SDS Janez Janša pa je na družbenem omrežju X zapisal, da je v Toninovem pismu o SDS “več laži kot stavkov”.

Tudi podpora NSi (TUKAJ) s katerimi koalicija predlaga prenos pristojnosti imenovanja sodnikov na predlog Sodnega sveta z DZ na predsednika republike, je povzročila veliko viharja in nerazumevanja, saj je NSi s tem glasovala tako rekoč proti sami sebi. Zato seveda ni čudno, da izgubljajo članstvo in da je nezadovoljstvo v stranki vse večje. Zdi se, da se utegne NSi zgoditi, če bo seveda nadaljevala s podobnimi potezami, da bo po naslednjih volitvah izpadla iz parlamenta ali razpadla že pred novimi volitvami …

[Video] NSi ni sodelovala z vlado? Namočil jih je nekdanji sodelavec finančnega ministra
Foto: Bobo

Datum:
9. 4. 2024, 12:42
Predviden čas branja: 2 min.

Se spomnite, kako je stranka Nova Slovenija stalno zatrjevala, da nikakor ne sodeluje z vlado? Predsednik Matej Tonin je to večkrat poudaril in celo trdil, da “dogovor z Gibanjem Svoboda ne obstaja in je plod domišljije”. To je vztrajno trdil, čeprav je za nasprotno predvidevanje obstajalo več namigov. No, danes se je spet potrdilo nasprotno – zelo jasno je to povedal Tilen Božič, nekdanji državni sekretar na ministrstvu za finance.
FPV fun in Iceland. Waterfalls, glacier, beaches and more
00:00
% Buffered
00:07 / 01:39
Copy video url
Play / Pause
Mute / Unmute
Report a problem
Language
Share
Vidverto Player
                   

Nekdanji državni sekretar na finančnem ministrstvu Tilen Božič, ki je po javni kritiki napačnega komuniciranja odstopil, je v Delovem podkastu stranko NSi jasno in dokončno postavil na laž. NSi že od samega začetka svetu zatrjuje, da ne sklepa dogovorov z vlado, a je Božič potrdil, da so se le dogovarjali.

Preberite tudi: Festival Svobode v znamenju “svobode” iz leta 1945

“Ko sem bil takrat še zraven, ko se je pripravljala ta korektura, ki je sicer drugačna od tistega, kar smo sprva predvideli, predvsem zaradi tega, ker se je takrat minister dogovoril ene stvari z NSi, kakorkoli se jih je pač že,” je dejal Božič. Presenečena nad njegovo trditvijo, ga je voditeljica še enkrat vprašala o tem dogovoru med ministrom za finance Klemnom Boštjančičem in NSi, na kar je Božič odgovoril, da “so bili dogovori pač na neki visoki ravni, pričakovalo se je, da bo nek rezultat, ki se za moje pojme potem ni zgodil na tak način, ampak ne glede … zakon je začel veljati, slabše zastavljen, kot se je sprva predvidelo, ker so se pojavile določene omejitve,” je pojasnil.
Video Player
00:00
00:37

 

Takrat je pojasnil, da so iskali način, kako povišati davke, ker ti zdaj očitno ne zadoščajo potrebam socialistične vlade. Kot je povedal v Delovem podkastu Moč politike, je pred letom dni ministrstvo za finance storilo korak, ki je bil pričakovan, ko je od predsednika vlade dobil nezaupnico. Vrh Gibanja Svoboda naj bi mu med drugim očital delovanje v nasprotju z navodili, a Božiču ta informacija ni znana. Je pa povedal, da se je po vsem slišanem “prav odločil”. Povedal je tudi, da je v času dela na ministrstvu dobil občutek, da vlada nima želje po spremembah, predvsem pri ključnih zadevah.

Bo Tonin tudi po tem zanikal očitno?
Javnost zagotovo ni pozabila, da je bila NSi tista, ki ni prispevala podpisov za ustanovitev preiskovalne komisije o domnevnem odtekanju denarja iz Gen-I, ki še danes buri duhove, saj zadeve še niso bile razjasnjene. Predsednik SDS Janez Janša jo je takrat obtožil, da deluje v dogovoru z Gibanjem Svoboda.
Ljubljana, vlada. Delovni posvet predsednika vlade Roberta Goloba s predsedniki in z vodji poslanskih skupin parlamentarnih strank, s predstavniki energetskih podjetij ter z ekonomskimi strokovnjaki na temo ukrepov za zajezitev prehranske in energetske draginje ter zagotovitev energetske varnosti drzave.
Vodja poslancev NSi Janez Cigler Kralj in predsednik NSi Matej Tonin.

Tonin je na vso moč zatrjeval, da takšen dogovor ne obstaja. Na dan je prišlo več namigov, ki so potrdili, da je temu tako, zdaj pa to potrjujejo tudi Božičeve besede, na podlagi katerih lahko vsak sam zaključi, da je bil Tonin neiskren.

Se ustanavlja konkurenčni tabor NSi?
Bo Peterle ustvaril konkurenčni tabor znotraj NSi? (Foto: STA)

Datum:
30. 11. 2023, 23:59
Predviden čas branja: 2 min.

V ponedeljek bo potekal slavnostni podpis dogovora med Lojzetom Peterletom in SLS. Slednja je namreč naslednica in lastnica znamke Slovenski krščanski demokrati (SKD). Predmet pogovora je naslednji. SLS bo Peterletu s podpisom dovolil uporabo imena. Peterle sicer zanika, da bi ustanavljal novo politično stranko. 
The land of ice & fire - Iceland 2022
00:00
% Buffered
00:07 / 02:21
Copy video url
Play / Pause
Mute / Unmute
Report a problem
Language
Share
Vidverto Player
                   

Matej Tonin, predsednik NSi, kateri bi prebujena SKD predstavljala neposredno konkurenco, je premik pozdravil. “Lojze Peterle je sinonim za SKD. Podelitev dovoljenja za uporabo imena SKD s strani SLS človeku, ki je celo življenje dal za krščansko demokracijo, je pozitivna in partnerska. Razumem jo kot prispevek h krepitvi krščanske demokracije v Sloveniji,” je zapisal na X.
Preberite še: Peterle okrcal NSi zaradi odnosa do Janše

Zbrane bosta v Salonu Orhideja v Hotelu nagovorila predsednik SLS Marko Balažic in nosilec liste SLS za EP dr. Peter Gregorčič. Temu bo sledil podpis dogovora, novinarska vprašanja, nato pa pogovor s Peterletom o prihodnjih izzivih EU.

Kmalu po napovedi dogodka so se razširile govorice, da Peterle ustanavlja novo stranko. Takšna poteza bi bila verjetno uničujoča za NSi. Te govorice je Peterle že pred časom v medijih zanikal z naslednjimi besedami: “Res pa me mnogi nagovarjajo, da ustanovim novo SKD, ker je bila to prava stranka. Ustanovil sem že dve stranki, ne nameravam še tretje, bi pa si želel, da bi bila SKD navdih za druge.”

Krepitev opozicije znotraj stranke?
Stranka NSi je po volitvah 24. aprila 2022 spremenila svojo politično strategijo. Predstavniki stranke so v medijih napovedali gradnjo “koalicijskega potenciala”, ki bi jim omogočal vstop v koalicije z levimi strankami. Hkrati so posvojili politiko izključevanja, ki so jo do te točke gojili le na levem političnem polu.

A prav zaradi “antijanšizma”, ki se je polastil stranke, jih je na zadnjem kongresu okrcal Peterle. “Najslabše pa bi bilo, če bi razloge za stagnacijo pripisali kar Janezu Janši, s katerim smo bili trikrat v vladi,” je dejal starosta. In še: “Če smo odlično delali v več Janševih vladah, ne vidim potrebe, da bi bili v opoziciji njegov glavni kritik.”

S tem pa se je hkrati tudi distanciral od odločitev trenutnega vodstva stranke. Ob tem velja omeniti še naslednje. Peterle znotraj NSi vodi klub SKD. Glede na to, da mu bo od danes naprej to ime dovoljeno tudi javno uporabljati, je razumno pričakovati, da se bo ta tabor okrepil.

Tonin: “Zaradi našega dela številni Slovenci danes živijo bolje in to dokazano bolje”
Predsednik NSi Matej Tonin (foto: STA)

Datum:
2. 4. 2022, 15:59
Predviden čas branja: 2 min.

V Kamniku je danes potekal tradicionalni tabor NSi, ki so se ga navkljub sneženju udeležili kandidati za poslance NSI, vodstvo stranke, člani poslanske skupine NSi ter ministri omenjene stranke. Predsednik stranke Matej Tonin je poudaril, da je marsikdo v preteklih letih podcenjeval NSi, stranka pa se je po njegovem mnenju v zadnjih dveh letih v vladi izkazala. Ob tem je naštel številne infrastrukturne projekte pod okriljem ministra Jerneja Vrtovca ter naštel, za kaj se bo stranka zavzemala v prihodnosti.
FPV fun in Iceland. Waterfalls, glacier, beaches and more
00:00
% Buffered
00:08 / 01:39
Copy video url
Play / Pause
Mute / Unmute
Report a problem
Language
Share
Vidverto Player
                   

“V preteklih letih se nam je marsikdo posmehoval, češ, kaj pa bo ta NSi, kaj pa sploh znajo, kaj pa sploh zmorejo … Poglejte nas danes, zaradi našega dela številni Slovenci danes živijo bolje in to dokazano bolje,” je na tradicionalnem taboru NSi v Kamniku 2. aprila povedal predsednik stranke Matej Tonin.
Preberite še: Znan je datum izplačila energetskega dodatka

“Vsi, ki se peljete čez Tuhinjsko dolino ali skozi Kamnik, lahko oprijemljivo vidite vseh pet milijonov evrov, ki jih je infrastrukturni minister Jernej Vrtovec investiral v ceste,” je začel z naštevanjem Tonin. V svojem nastopu ni pozabil omeniti, da se v Kamniku dograjuje dom starejših občanov, za katerega je bilo zagotovljenih 3,6 milijonov evrov, gradi se šola, za katero je država zagotovila 2,3 milijonov, prenavljata pa se tudi dom kulture in policija.

NSi kot alternativa tistim, ki napovedujejo revanšizem, nacionalizacijo in višje davke
Pred volivci je po Toninovem mnenju 24. aprila 2022 enostavna odločitev. “Na eni strani imate učinkovito ekipo NSi, na drugi strani pa celo falango strank, ki napovedujejo revanšizem, nacionalizacijo in višje davke.” Tonin zato vztraja, da je potrebno reči odločen ne vsem tistim, ki “nam bodo predvsem jemali”.
Kamnik, Terme Snovik. Tradicionalni tabor NSi (Foto: STA)

V NSi se bodo po Toninovih trditvah zavzemali za ohranitev vrednot, na katerih je zrasla Slovenija in slovenstvo, gospodarstvu pa želijo omogočiti, da na polno zadiha, namesto da ga dušijo z visokimi davki in pretirano birokracijo. Problem v zdravstvu po Toninovem mnenju ni denar, temveč organiziranost, v stranki pa naj bi si prizadevali za vsem dostopno javno zdravstvo v Sloveniji. “Četrta stvar, ki jo prinaša NSi, pa je več veselja do življenja,” je povedal Tonin. STA poroča, da je imel predsednik NSi v mislih reševanje demografske zime v Sloveniji.

Sneženje, v katerem je potekal tabor NSi, Tonin vidi kot simbolično sporočilo “levim vročim glavam, ki težko prebavljajo in prenašajo, da oblast v Sloveniji ni dedna in da ni nič hudega, če odgovornost za vodenje vlade od časa do časa dobi tudi naša stran, ki je učinkovita, ki zna in zmore”.
