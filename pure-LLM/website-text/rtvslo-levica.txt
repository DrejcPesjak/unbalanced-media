Luka Mesec, čeprav ni več na čelu Levice, ostaja podpredsednik vlade

Iz Kabineta predsednika vlade so sporočili, da se je premier Robert Golob srečal z novo koordinatorico koalicijske stranke Levica Asto Vrečko in njenim predhodnikom Luko Mescem, ki bo še naprej podpredsednik vlade.
G. C.
4. september 2023 ob 18.38
Ljubljana - MMC RTV SLO, STA
Shrani članek
Preberi članek
Luka Mesec in Asta Vrečko. Foto: BoBo
Luka Mesec in Asta Vrečko. Foto: BoBo

Člani sveta Levice so v petek zvečer za novo koordinatorico izvolili Asto Vrečko, ministrico za kulturo. Njen tekmec je bil poslanec DZ-ja Miha Kordiš. Luka Mesec, ki je stranko Levica vodil vse od njenega nastanka, se za položaj koordinatorja ni potegoval. Kot razlog je navedel glasovanje v svet stranke, v katerem je med voljenimi člani večino dobilo t. i. levo krilo stranke, kritično do njegovega vodenja. To je Mesec razumel kot nezaupnico.

Asta Vrečko je po izvolitvi povedala, da je stališče Levice, da Luka Mesec ostane podpredsednik vlade, s čimer se je strinjal tudi premier Golob.

Mesec: Tisti, ki so Levico notranje razdvajali, bučno odhajajo
Koalicijska usklajevanja potekajo gladko, zato si Mesec z marcem obeta nov začetek

Levica, ki jo po lanskem kongresu in nedavnem predlogu za razrešitev poslanca Mihe Kordiša z mest v delovnih telesih DZ-ja pretresajo napetosti, končuje svojo notranjo krizo, meni nekdanji koordinator stranke Luka Mesec.
T. L. Š.
22. februar 2024 ob 14.49
Ljubljana - MMC RTV SLO, STA
Shrani članek
Preberi članek
Foto: BoBo
Foto: BoBo

Odnosi v stranki so se zaostrili predvsem pred lanskim volilnim kongresom stranke, ko je t. i. levo krilo stranke s poslancem Kordišem na čelu opozarjalo, da se stranka pod vodstvom tedanjega koordinatorja Luke Mesca preveč pomika proti sredini.

Na kongresu so predstavniki te struje dobili precejšnjo podporo pri imenovanju na funkcije v stranki, Mesec pa je dogajanje videl kot nezaupnico in se posledično odločil, da ne bo več kandidiral za koordinatorja stranke. Vodenje stranke je zatem prevzela ministrica za kulturo Asta Vrečko.

"Ni skrivnost, da smo v zadnjem letu v Levici imeli precej naporne notranje boje, predvsem od kongresa dalje," je po današnji seji vlade spomnil minister za delo in nekdanji vodja stranke Mesec.
Napetosti v stranki se niso umirile tudi po menjavi vodstva

Kot kaže, pa se napetosti v stranki tudi po menjavi vodstva niso povsem umirile. Na začetku meseca je tako sledil predlog poslanske skupine mandatno-volilni komisiji DZ-ja za razrešitev poslanca Mihe Kordiša z vseh mest v delovnih telesih DZ-ja, katerih član je bil. Kot so pojasnili, so to storili zaradi "zlorabe položaja, zavajanj, pritiskov, groženj in izsiljevanja v poslanski skupini". Po navedbah poslanske skupine je namreč Kordiš poskušal izsiliti zaposlitev neizbrane kandidatke s pritiski na druge poslance in organe stranke.
"Boji stranke so v marsikateri točki presegli meje dobrega okusa"

Mesec meni, da so notranji boji stranke v "marsikateri točki prešli meje dobrega okusa", zato so se jih v vodstvu odločili ustaviti. "Tisti, ki so stranko eno leto notranje razdvajali, uničevali, tudi s takimi nastopi, kot zdaj prihajajo v javnost, bučno odhajajo, ampak poudarek je na tem, da odhajajo," je poudaril. Prepričan je, da bo to stranki koristilo, saj ji bo to omogočilo mirnejše pogovore.

Na zadnjem sestanku so se po njegovih besedah že "razumno pogovorili" in se strinjali o izhodiščih pokojninske reforme, pripravljajo se tudi na evropske volitve. Zatrdil je še, da gre pri nezadovoljstvu v stranki za manjšo skupino, ki pa je stranko močno razdvajala navznoter. "V Levici se stanje krize končuje, stranka se konsolidira in pripravlja na naslednje izzive," je optimističen Mesec. Glede delovanja poslanske skupine pa je dejal, da je za zdaj jasno, da so "štirje poslanci trdni, glede Mihe pa ta trenutek ne znam več povedati".
"Koalicija je šla čez težko obdobje"

Mesec je danes dodal še, da je tudi koalicija v zadnjih mesecih, predvsem ob aferi s sodno stavbo, ki je sledila nakupu stavbe za potrebe sodišč na Litijski cesti v Ljubljani v znesku 7,7 milijona evrov, prestala težko obdobje. "Žal nam je, da smo se znašli v takem položaju, a ga že več mesecev v koaliciji popravljamo in imamo vse pogoje, da bomo zelo kmalu lahko pokazali precej drugačen obraz vladne politike," je dejal. Po njegovih besedah so vsi načrti za leto 2024 v sklepnih fazah, koalicijska usklajevanja potekajo gladko, zato si Mesec z marcem obeta "drugačen start".

Levica predstavila kandidate za evropske volitve: Smo realistični in računamo na en mandat
Evropske volitve

Levica je predstavila svojo listo za evropske volitve. Nosilka liste je podpredsednica DZ-ja Nataša Sukič, na zadnje, deveto, mesto pa so po napovedih postavili ministra za delo Luko Mesca.
G. C.
23. april 2024 ob 14.26
Ljubljana - MMC RTV SLO
Shrani članek
Nosilka liste Levice je Nataša Sukić. Foto: BoBo
Nosilka liste Levice je Nataša Sukić. Foto: BoBo

Kandidate Levice je na novinarski konferenci predstavila koordinatorica in ministrica za kulturo Asta Vrečko. Poleg Nataše Sukič in Luke Mesca so kandidati za evropske poslance še državni sekretar na ministrstvu za delo, družino in socialne zadeve Dan Juvan, Katja Sluga, dolgoletni predsednik bošnjaške zveze Fahir Gutić, nekdanja direktorica Moderne galerije, sicer umetnostna zgodovinarka in filozofinja Zdenka Badovinac, državni sekretar na ministrstvu za solidarno prihodnost Luka Omladič, pisateljica in sociologinja Svetlana Slapšak in Tara Kristan.

"Gre za kandidate, ki se s svojo integriteto, dolgoletnim delom in pa aktivizmom pravzaprav zastopajo naše vrednote, zastopajo tiste vrednote, ki jih želi Levica tudi zastopati v Evropi, torej tovarištvo, solidarnost, vključenost in predvsem dostojno življenje za vse. Verjamemo, da imamo izjemno močno listo, ki jo bodo prepoznali tudi ljudje, in da bomo tudi s kampanjo pokazali, da je Levica pravzaprav nujno potrebna ne le v slovenskem družbenem prostoru, ampak tudi v Evropi," je povedala Vrečko.

Luka Mesec je naštel nekaj programskih točk in poudaril, da je v Evropi treba vzpostaviti "gotovost". "To bo osrednja tema teh volitev. Gotovost pomeni, da te ne skrbi za streho nad glavo, gotovost pomeni, da te ne skrbi, kako boš plačal položnice, gotovost skrbi, da te ne skrbi, v kakšnem svetu bodo zaradi podnebnih sprememb živeli naši zanamci, in gotovost pomeni, da nas ne skrbi, da se bo Evropa zapletla v vojne, ki se kuhajo po svetu. Glas za levico je zato glas za mir, glas za solidarnost, glas za naravo in pa glas za to, da se Evropa postavi na svoje noge in je neodvisna," je naštel Mesec in dodal, da je njihov odgovor na nacionalizme evropska solidarnost.

Smo realistični in računamo na en mandat, če bo pa še kakšen več, se ga pa tudi ne bomo branili, pa je pojasnila nosilka liste Nataša Sukič. Ob tem je napovedala, da si bo, če bo izvoljena, med drugim prizadevala za pravičen, zeleni prehod in za varno Evropo.

"Za Evropo, ki bo stopala po poti aktivne nevtralnosti, za Evropo, ki mora postati, ki lahko postane nekakšen mediator v blokovsko vse bolj razdeljenem svetu, za Evropo, ki se bo odrekla nori, ponoreli oboroževalni tekmi, za Evropo, ki bo gradila razvoj, sodelovanje, ki bo gradila lastno, neodvisno obrambno politiko. Za takšno Evropo si je treba prizadevati," je še pojasnila Sukić.

Luka Mesec: Levica je orodje, s katerim spreminjamo svet na bolje
Na volitvah stavijo na to, da bodo premagali desnico in da Slovenija dobi vlado z Levico

Stranka Levica je na 5. rednem kongresu predstavila kandidate za prihajajoče državnozborske volitve. "Naša stava je jasna; na volitve gremo, da premagamo desnico, in na volitve gremo, da dobimo vlado z Levico," je poudaril koordinator stranke Luka Mesec.
G. K.
5. marec 2022 ob 13.51
Zadnji poseg: 5. marec 2022 ob 15.46
Maribor - MMC RTV SLO
Shrani članek
Preberi članek
Luka Mesec. Foto: BoBo
Luka Mesec. Foto: BoBo
Redni kongres stranke Levica. Foto: BoBo
Redni kongres stranke Levica. Foto: BoBo

Levica je po besedah Luke Mesca orodje, s katerim poskušajo svet okoli nas spreminjati na bolje. Hkrati je na rednem kongresu stranke zatrdil, da razume tiste, ki so od njih pričakovali več, a ocenjuje, da so glede na število poslancev v DZ-ju dosegli veliko. Na volitvah bodo stavili tudi na to, da država dobi vlado z Levico, je še dodal.

Kot je v predvolilnem nagovoru članom stranke na petem rednem kongresu Levice poudaril Mesec, skušajo s stranko v zadnjih osmih letih, odkar so prestopili parlamentarni prag, biti "vsaj obliž na rane, ki nam jih zadeva čas".

Prepričan je, da je Levica v tem času pripomogla, da so bile apokalipse, ki se verižijo okoli nas, malo znosnejše in so nas zadele manj, kot bi nas lahko. Ob tem je Mesec poudaril nekaj dosežkov, ki jih je stranka dosegla. Kot pravi, je bila Levica osem let na strani zaposlenih, študentov, upokojencev in brezposelnih. Med drugim je poudaril dvig minimalne plače, dvig pokojnin in socialne pomoči ter nedeljsko zaprtje trgovin.

Med dosežki iztekajočega se mandata je Mesec v nadaljevanju poudaril še zavzemanje za žrtve varčevalnih ukrepov, boj proti hujskaštvu proti manjšinam in ranljivim in zavzemanje za zeleno politiko.
Na kongresu je spregovoril tudi filozof Slavoj Žižek. Foto: BoBo
Na kongresu je spregovoril tudi filozof Slavoj Žižek. Foto: BoBo
Žižek: Levica je pomembna za politični prostor

Na kongresu je zbrane nagovoril tudi filozof Slavoj Žižek, ki je poudaril pomen Levice za slovenski politični prostor. Po njegovih besedah je Levica edina stranka v Sloveniji, ki je v svojem načinu delovanja zmerna, odprta, jasna, hkrati pa se zaveda izjemne resnosti, radikalnosti krize, v kateri smo. Prepričan je tudi, da se stranki zmotno očita, da ima skrite neustavne načrte in da je postala zgolj še ena običajna parlamentarna stranka. "Levica nima nobenih skrivnih načrtov, vse je zunaj javno, drži se demokratičnih pravil, zato je tudi umaknila podporo prejšnji vladi, ko te podpore ni mogla uskladiti s svojim programom," je spomnil.

Takšno ravnanje je po njegovi oceni upoštevanje osnovnih parlamentarnih pravil: ko se z nečim ne strinjaš, se umakneš. "Me je pa strah, da tisti, ki danes vladajo, ne bodo vrgli puške v koruzo, ko bodo, upajmo, izgubili volitve," je še dodal. Sicer pa je Žižek ob koncu kongresa še ocenil, da je kljub vsemu aktualni predsednik vlade Janez Janša boljša izbira kot predsednik NSi-ja Matej Tonin, saj da je Janša odkrit in pri njem "veš, kje si".
Stranka je ostala konsistentna

Po Meščevih besedah je v osmih letih stranka ostala konsistentna, zato je, kot pravi, ponosen, da stranka v času svojega delovanja za sabo nima nobene resne afere in primera korupcije. "Politika je umazana, pravijo. A težko bodo pokazali, kje se je Levica umazala," je prepričan Mesec, ki hkrati zatrjuje, da bodo tako delovali tudi v prihodnje.

A kot je poudaril, so pred Slovenijo zdaj novi, večji izzivi. Na volitvah 24. aprila bomo namreč odločali o tem, v kakšni državi želimo živeti, je prepričan. Ob tem bo po njegovih besedah pomembno dvoje, in sicer koliko glasov bo dobil blok sredine in Levice proti Janši in njegovim satelitom ter koliko glasov bo znotraj tega bloka dobila Levica.

Zadnje bo namreč po njegovih besedah vplivalo na to, ali bomo v prihodnje dobili vlado, ki obljub ne bo videla kot mrtvih črk na papirju in bo upala zagristi v velike krize našega časa. "Naša stava je jasna; na volitve gremo, da premagamo desnico, in na volitve gremo, da dobimo vlado z Levico," je poudaril Mesec.

V izjavi ob koncu za javnost odprtega dela kongresa je Mesec napovedal še, da si bodo na volitvah prizadevali doseči za 30 odstotkov boljši rezultat kot na zadnjih parlamentarnih volitvah. Ta jim je namreč prinesel devet poslanskih mandatov, po prestopu poslancev Franca Trčka in Željka Ciglerja v SD pa Levica aktualni sklic parlamenta končuje s sedmimi poslanci.
Kandidati

Na kongresu so sicer predstavili tudi kandidate, ki bodo na parlamentarnih volitvah nastopili na listi stranke. Ob koordinatorju stranke, ki se bo za mandat potegoval v volilni enoti Ljubljana Center, bodo na listi z izjemo Violete Tomić, ki je januarja izstopila iz stranke, kandidirali vsi aktualni poslanci Levice, torej Matej. T. Vatovec, Miha Kordiš, Boštjan Koražija, Primož Siter in Nataša Sukič. Poslanci bodo svoje kandidature ponovili v okrajih, ki so jim ob zadnjih državnozborskih volitvah že prinesli poslanski mandat.

Med kandidati na listi stranke je tudi nekaj vidnejši imen iz različnih sfer družbe, med drugim antropologinja Svetlana Slapšak, psihologinja in nekdanja poslanka Metka Mencin Čeplak, nekdanji predsednik združenja ravnateljev Milan Rejc, arheologinja in dolgoletna aktivistka za enakopravnost spolov Tatjana Greif in direktorica Kosovelovega doma Nina Ukmar.

Levica: Socialna varnost, zeleni obrat in mirovništvo
Evropske volitve

Glas za Levico je glas za mir, glas za solidarnost, glas za naravo in glas za to, da se Evropa postavi na svoje noge in je neodvisna, je evropske programske prioritete Levice predstavil minister za delo in kandidat na evropskih volitvah Luka Mesec.
G. C.
30. november -1 ob 0.00
Zadnji poseg: 29. april 2024 ob 8.12
Ljubljana - MMC RTV SLO
Shrani članek
Foto: BoBo
Foto: BoBo

Koordinatorka stranke Levica, ministrica za kulturo Asta Vrečko je ob predstavitvi kandidatne liste, pojasnila, da želi Levica v Evropi zastopati vrednote, kot so solidarnost, vključenost in predvsem dostojno življenje za vse.

Stranka Levica je za nosilko liste izbrala podpredsednico DZ-ja Nataša Sukič, ki je napovedala, da, v kolikor bo izvoljena, bo njen osrednji angažma blaženje draginje oz. socialno varnost. Levica se bo tudi prizadevala za zeleni prehod, saj je, kot je navedla Sukič, za ohranitev planeta, "potreben ekološki obrat, ki je priložnost za pravično spremembo v načinu proizvodnje, za izgradnjo sodobne energetske infrastrukture ter vlaganje v znanost, izobraževanje in razvoj."

"Tretja velika tema pa je sprememba obrambne politike Evropske unije, ki naj bi temeljila na načelih miroljubnega reševanja sporov in sobivanja. Glas za Levico je glas za mir, neodvisno obrambno in mirovniško politiko, “ je poudarila.

Minister za delo Luka Mesec, ki je na zadnjem, devetem mestu kandidatne liste, je napovedal, da bo osrednja tema evropskih volitev vzpostavitev "gotovosti", kar pomeni, "da te ne skrbi za streho nad glavo, gotovost pomeni, da te ne skrbi, kako boš plačal položnice, gotovost skrbi, da te ne skrbi, v kakšnem svetu bodo zaradi podnebnih sprememb živeli naši zanamci in gotovost pomeni, da nas ne skrbi, da se bo Evropa zapletla v vojne, ki se kuhajo po in dodal, da je njihov odgovor na nacionalizme evropska solidarnost."

Poleg Sukič in Mesca, so kandidati za evropske poslance še državni sekretar na ministrstvu za delo, družino in socialne zadeve Dan Juvan, Katja Sluga, dolgoletni predsednik bošnjaške zveze Fahir Gutić, nekdanja direktorica moderne galerije, sicer umetnostna zgodovinarka in filozofinja Zdenka Badovinac, državni sekretar na ministrstvu za solidarno prihodnost Luka Omladič, pisateljica in sociologinja Svetlana Slapšak in Tara Kristan.

Kdo bo vodil Levico?
Novi svet stranke mora vodjo izbrati v treh tednih

Levica išče novega koordinatorja. Luka Mesec bo predlagal, da stranke ne bi več vodil, saj sta ga na internem glasovanju prehitela tako Miha Kordiš kot Asta Vrečko. Prav zadnja naj bi imela največ možnosti.
Al. Ma.
29. junij 2023 ob 19.27
Ljubljana - MMC RTV SLO, Televizija Slovenija
Shrani članek
Preberi članek
Kordiš je dobil več glasov od Mesca, a prag sklepčnosti ni bil dosežen. Foto: BoBo/Žiga Živulović ml.
Kordiš je dobil več glasov od Mesca, a prag sklepčnosti ni bil dosežen. Foto: BoBo/Žiga Živulović ml.

Zdaj že teče tritedenski rok, v katerem mora novi svet stranke, ki se bo dokončno konstituiral prihodnji teden, izvoliti novega koordinatorja Levice, je poročal novinar TV Slovenija Gregor Drnovšek.
Sorodna novica
Mesec: Glede na izid kongresa bom ponudil, da v naslednjem mandatu ne bom več koordinator

Po informacijah televizije v teh dneh potekajo številni sestanki, na katerih iščejo kompromisne rešitve o tem, kako glede na izide internega glasovanja v stranki, na katerem je večino dobil levi blok, konsolidirati stranko. Seveda se po odmevni najavi Luke Mesca, ki bo predlagal, da v prihodnje ne bi več vodil stranke, zdaj išče primernega kandidata za njegovega naslednika. Po informacijah TV Slovenija Miha Kordiš, ki je na glasovanju sicer dobil največ glasov, za koordinatorja naj ne bi kandidiral, saj naj bi bilo veliki večini članov in tudi njemu jasno, da stranka mora iskati ravnotežje med aktivističnim polom, ki ga predstavlja Kordiš, in dnevnopolitičnim delovanjem stranke, ki je seveda tudi koalicijski partner in zato včasih stranka mora pristajati tudi na kompromise.
Sorodna novica
Kordiš: Levica je odjadrala proti sredini, premisliti mora o nadaljnji poti

Zato naj bi bila v tem trenutku kandidata za mesto koordinatorja za zdaj dva – vodja poslanske skupine Matej Tašner Vatovec in ministrica za kulturo Asta Vrečko, ki je na glasovanju prav tako prehitela Mesca. Vrečko naj bi sicer imela znotraj stranke za zdaj nekoliko večjo podporo. Ni namreč nepomembno, da je njen partner Sašo Slaček tudi eden od ideologov stranke in pisec njenega programa. Prihodnji teden bodo torej stekli prvi uradni postopki znotraj stranke, potem pa bo nekaj več jasno tudi glede imen kandidatov za novega koordinatorja Levice. Vse pa se mora vendarle zgoditi in zaključiti v prihodnjih 14 dneh.

Predvolilni klepet: Luka Mesec (Levica)
Klepet s predstavniki političnih strank v predvolilni kampanji

Gost MMC-jeve spletne klepetalnice v okviru predvolilne kampanje je bil koordinator Levice Luka Mesec.
G. C.
16. maj 2018 ob 10.26
Zadnji poseg: 16. maj 2018 ob 12.51
Ljubljana - MMC RTV SLO
Shrani članek
Luka Mesec je koordinator stranke Levica. Foto: MMC RTV SLO
Luka Mesec je koordinator stranke Levica. Foto: MMC RTV SLO

Levica je na zadnjih volitvah dobila šest poslanskih mandatov, meritve javnega mnenja pa ji napovedujejo ponoven prestop parlamentarnega praga. Morda celo s kakšnim poslancem več, kot jih imeli v zadnjem mandatu DZ-ja. Levica pa se tudi ne bi branila morebitnega vstopa v vlado.

"Kot rečeno, je naš cilj leva vlada, ne levosredinska. To pomeni, da ne mislimo biti privesek sredinske vlade, kakršni sta bili, recimo, zadnji dve. Pripravljeni smo se pogovarjati o časovnih okvirjih realizacije naših ukrepov, nismo pa pripravljeni spreminjati naših osnovnih stališč," je v predvolilnem klepetu pojasnil koordinator Levice Luka Mesec.
Spletni klepeti s strankami/listami, ki kandidirajo na predčasnih volitvah v DZ

Med prednostnimi nalogami, ki so si jih zadali v prihodnjem mandatu, kot je razkril Mesec, pa bo tudi zagotovitev dostojnih dohodkov v Sloveniji. "Naš program za odpravo revščine je tale: dvig minimalne plače na 700 evrov neto mesečno, določitev minimalne pokojnine za polno delovno dobo na 613 evrov (noben upokojenec ne bi smel biti po 40 letih dela pahnjen pod prag revščine) ter zagotovitev vsem drugim vsaj minimalne kratkoročne osnovne življenjske stroške (ti zdaj znašajo 442 evrov). To, politiko odprave revščine, bi financirali z zvišanjem davka na dobiček na 25 %, uvedbo davka na premoženje velikih vrednosti ter veleposest in z izenačitvijo prispevka delodajalcev za PIZ s prispevkom delavcev," je navedel. 

Mesec: Progresivni obvezni zdravstveni prispevek je le eno od izhodišč
Na vladi so dogovorjeni, da se prispevek ukine v dveh korakih

Koordinator Levice Luka Mesec je dan po tistem, ko je premier Robert Golob dejal, da je zanj razprava o predlogu za progresivni obvezni zdravstveni prispevek brezpredmetna, poudaril, da to ni dokončen predlog, ampak zgolj eno od izhodišč za razpravo.
G. K.
11. maj 2023 ob 16.06
Zadnji poseg: 11. maj 2023 ob 16.23
Ljubljana - MMC RTV SLO, STA
Shrani članek
Luka Mesec. Foto: BoBo
Luka Mesec. Foto: BoBo

V Levici so namreč pripravili predlog za progresiven obvezen zdravstveni prispevek, po katerem bi bila višina prispevka odvisna od višine posameznikove plače. Na ta način bi bilo skoraj 80 odstotkov zavezancev na enakem ali na boljšem, manj bi plačevalo 1.204.201 zavezancev, na približno istem pa bi ostalo 59.069 ljudi, so navedli v Levici.

Premier Robert Golob je sicer v sredo razpravo o takšnem predlogu označil za brezpredmetno in dodal, da o tem na vladi še niso razpravljali. "V koaliciji smo bili enotni, v spremembo dopolnilnega zavarovanja ne gremo v tistem delu, ki se tiče zbiranja prispevkov, ampak v tistem, kjer je najbolj potrebno, to je pri organizaciji," je poudaril.

Da bodo dopolnilno zavarovanje ukinjali v dveh korakih, je danes v izjavi po seji vlade poudaril tudi Mesec, sicer podpredsednik vlade. Omenjeni predlog Levice pa je bil po njegovih besedah podan zgolj koalicijskima partnericama, strankama Gibanja Svoboda in SD, in ni bil mišljen, da postane "javni predlog". Gre namreč zgolj za eno od izhodišč, kako urediti pravičen prispevek, je dejal koordinator Levice.

"Kar se mene tiče, mora biti koalicija najprej poenotena glede tega, kakšen prispevek bi bil pravičen. Trenutno smo poenoteni glede prvega koraka, to je prenos položnic v plače, drugi korak pa je dogovor o tem, kaj je pravičen prispevek," je še dejal Mesec v odgovoru na novinarsko vprašanje, ali je predlog Levice torej morda preuranjen.

Na rednem koalicijskem usklajevanju naj danes te teme ne bi odpirali.

Napovedi Vzajemne, da ob napovedani ukinitvi dopolnilnega zavarovanja razmišljajo celo o prekinitvi pogodb z zavarovanci, pa je označil za logične, saj da gre za družbo, ki se je več kot 20 let preživljala skoraj izključno z dopolnilnim zavarovanjem. "Ampak preprosto se bodo morali sprijazniti s tem, da se ta trg zapira, in se preusmeriti v drugo dejavnost," meni Mesec. Zatrdil je tudi, da nihče ne bo ostal brez zavarovanja, saj zastavljena časovnica predvideva ukinitev dopolnilnega zdravstvenega že s septembrom.
Matjaž Han, Foto: BoBo
Matjaž Han, Foto: BoBo
Gospodarstveniki zaradi predloga na nogah

Predlog Levice je sicer prah dvignil tudi v gospodarskih vrstah. Minister za gospodarstvo, turizem in šport Matjaž Han je zatrdil, da vsebina predloga ta trenutek ni tema pogovorov. Ti bodo po njegovih besedah stekli v drugi fazi in v dogovoru z vsemi deležniki, tudi gospodarstvom, ob tem bodo morali steči tudi pogovori o financiranju in načinu pobiranja prispevka. Poudaril je tudi, da bo treba upoštevati specifiko Slovenije, in sicer "nenormalno obremenjenost" srednjega sloja.

Kot je še dejal Han, ima sicer vsaka stranka svoje poglede na omenjeno temo, bo pa treba te uskladiti tako v dialogu s socialnimi kot tudi koalicijskimi partnerji. "Vsaka stranka lahko napiše svoj program, seveda ga je pa treba bistveno širše uskladiti, tudi na osnovi neke realne ocene," je prepričan Han.

Mesec: Deset let je za Levico šele začetek, "če bomo le znali hoditi skupaj"
Levo krilo okoli Kordiša vodstvu očita, da so se premaknili preveč na politično sredino

Člani Levice so se zbrali na šestem rednem kongresu, na katerem so začeli volitve novega sveta stranke. Po zadnji mandat na čelu stranke se ob očitkih dela članstva o premiku na sredino s pozivom Izpolnimo obljube podaja sedanji koordinator Luka Mesec.
G. K.
3. junij 2023 ob 11.03
Zadnji poseg: 3. junij 2023 ob 15.50
Celje - MMC RTV SLO, Radio Slovenija, STA
Shrani članek
Preberi članek
Prihod Luke Mesca, Mateja T. Vatovca, Simona Maljevca in Aste Vrečko. Foto: BoBo
Prihod Luke Mesca, Mateja T. Vatovca, Simona Maljevca in Aste Vrečko. Foto: BoBo

Levica je kljub vzponom in padcem po desetih letih zgodba o uspehu, je na kongresu dejal koordinator Luka Mesec. Stranko čaka premislek o prihodnosti, a je prepričan, da so šele na začetku, če bodo znali hoditi skupaj in se ne bodo bali še neprehojenih poti. Le po teh se pride "do drugačne prihodnosti in morda tudi do drugačne svobode", je dejal.

Mesec tako meni, da so lahko po desetih letih obstoja ponosni na marsikaj, kar so kot stranka dosegli skupaj. "Nikoli se nismo ustrašili biti na nepopularnem stališču, kadar je bilo to prav," je izpostavil v nagovoru zbranim na šestem rednem kongresu Levice v Celju.

Predvsem pa je Levica po njegovih besedah prehodila naporno pot vzponov in padcev, združevanj in sporov, bojev in pomiritev. "A ker smo vedno znali stopiti skupaj, smo še vedno tu. Smo edina stranka, ki je nastala v prejšnjem desetletju in ga tudi preživela," je spomnil koordinator Levice. Zato je ne glede na kritike lastnega dela po prepričanju Mesca Levica zgodba o uspehu.
6. redni kongres Levice. Foto: BoBo
6. redni kongres Levice. Foto: BoBo
Premikanje 30 let starih mejnikov

Uspešni so lahko tudi v prihodnje, meni. Prvi pogoj za to pa je, je poudaril, da izvedejo zastavljene projekte. Kot je spomnil, je stranka po lanskih parlamentarnih volitvah tudi prvič vstopila v vlado in prevzela vodenje treh resorjev, in sicer ministrstvo za delo, ministrstvo za kulturo in ministrstvo za solidarno prihodnost. "Na vseh treh smo doslej pokazali, da bomo premaknili mejnike, ki so stali nepremično 30 let," je dejal Mesec.

Med drugim je izpostavil delo na področju kulture, stanovanjske politike, prenovo zakona o delovnih razmerjih, začetek razprave o pokojninski razpravi in pripravo sprememb zakona o dolgotrajni oskrbi. Ta je po njegovih besedah ta teden dobil zeleno luč na strateškem svetu za zdravstvo, v četrtek pa ga bodo obravnavali tudi na vladi.

Tako zatrjuje, da je stranka tu, da izpolni zaveze, ki jih je dala. Hkrati pa se morajo v prihodnjih dveh letih posvetiti gradnji stranke. "Moja ambicija pa je stranko utrditi in jo predati naslednikom v dobri kondiciji," napoveduje Mesec. To pa lahko po njegovih besedah dosežejo zgolj z enotnostjo, vključevanjem in povezovanjem.
Evropska levica je v krizi

Hkrati je prepričan, da je po desetih letih napočil čas, da začnejo razmišljati onkraj lastnih okvirov. V trenutku, ko je evropska levica v krizi, pa lahko stranka postane tista, ki pokaže pot naprej, je ambiciozen Mesec, ki se podaja še po zadnji mandat na čelu stranke.

"Pot, ki smo si jo izbrali, ni lahka. In trenutno je še posebej strma in spolzka. A teh deset let je za Levico lahko šele začetek. Če bomo le znali hoditi skupaj in se ne bali še neprehojenih poti," je ob očitkih o premiku na sredino in napovedih o snovanju levega krila v stranki prepričan koordinator Levice.
Miha Kordiš je kritičen, saj naj bi Levico odneslo preveč na sredino političnega prostora. Foto: BoBo
Miha Kordiš je kritičen, saj naj bi Levico odneslo preveč na sredino političnega prostora. Foto: BoBo
Kordiš: Levo krilo bo stranko vrnilo na teren

Poslanec Levice Miha Kordiš je sicer v izjavi ob robu kongresa najavil, da so levo aktivistično krilo tudi že ustanovili z namenom popeljati stranko nazaj na teren. Prepričan je namreč, da je stranko z vstopom v koalicijo odneslo na sredino, zdaj pa mora poiskati pot do ravnotežja med vladnim delovanjem in aktivistično tradicijo. "Brez političnega dogovora z aktivističnim sidrom in sidrom na našem programu se nam kaj lahko pripeti usoda, kot se je prenekateri levi stranki, ki se je ob vstopu v sredinsko vlado tam preprosto izgubila," je poudaril.

Tudi vodja poslancev Levice Matej Tašner Vatovec se je v nagovoru zbranim na kongresu ozrl na doslej prehojeno pot stranke. Kot je poudaril, je Levica "enfant terrible, slaba vest slovenskega političnega establišmenta". Po prvem letu v vladni koaliciji pa je po njegovih besedah pred stranko vprašanje, kako to tudi ostati.
Golob upa, da bo kongres vodil do močnejše Levice, vlade in Slovenije

Zbrane na kongresu je prek videonagovora pozdravil tudi premier in predsednik Gibanja Svoboda Robert Golob, ki je izrazil upanje, da bo po današnjem kongresu močnejša ne samo Levica, ampak tudi koalicija in s tem Slovenija. Članom je položil na srce, naj ne pozabijo obljub, danih volivcem. "To odgovornost imejte vedno pred očmi, potem bodo tudi vaše odločitve danes na tem kongresu neizmerno lažje," je dejal Golob.
Fajon stranki zaželela veliko poguma

Predsednica SD-ja Tanja Fajon je stranki zaželela poguma za nadaljnje skupno delo, kongres pa so nagovorili še celjski župan Matija Kovač, španska ministrica za delo Yolanda Diaz in predsednik Evropske levice Walter Baier.
Celjski župan Matija Kovač v družbi ministrice za kulturo Aste Vrečko. Foto: BoBo
Celjski župan Matija Kovač v družbi ministrice za kulturo Aste Vrečko. Foto: BoBo

Po tridelni panelni razpravi o socialni državi, kulturni politiki in solidarni prihodnosti se je kongres zaprl za medije. Na zaprtem delu kongresa Mesec pričakuje tudi nekaj "nevralgičnih točk", kot so denimo delovanje stranke na terenu, povezovanje s sorodnimi organizacijami in notranja komunikacija.

V stranki so sicer danes začeli volitve neposredno voljenega 25-članskega sveta, ki bodo nato potekale na daljavo in bodo potrjene v sedmih dneh z možnostjo podaljšanja za dodatnih sedem dni, če kvorum ne bi bil izpolnjen. Za članstvo v svetu stranke se poteguje 63 kandidatov. Novoizvoljeni svet stranke bo nato v prihodnjih tednih izvolil izvršni odbor ter koordinatorja in namestnika koordinatorja.

Kandidaturo za mesto koordinatorja je za zdaj uradno naznanil le Mesec, za mesto namestnika koordinatorja pa bo znova kandidirala sedanja namestnica Asta Vrečko, sicer ministrica za kulturo.
Mesec Levici napoveduje svetlo prihodnost
Kakšna bo prihodnost stranke?

Stranko, ki prvič sodeluje v vladi, čaka razprava o njeni nadaljnji poti. Na šestem rednem kongresu Levice bodo člani stranke potegnili črto pod prvo leto dela v vladi, je pred začetkom kongresa dejal Mesec, ki sicer meni, da so pri svojem delu uspešni. Pričakuje, da bodo na kongresu začeli razpravo o tem, kako izpolniti dane obljube. "Imamo zelo jasen mandat volivcev, nosimo tri zelo zahtevne resorje, in če želimo uspeti, se moramo v prihodnjih treh letih dokazati," je poudaril. Sam se sicer še zadnjič podaja po mandat na čelu stranke, njegov cilj za prihodnji dve leti pa je stranko pripraviti na novo vodstvo.

Kongres bo hkrati tudi priložnost za analizo dela ministra za solidarno prihodnost Simona Maljevca, ministra za delo Mesca in ministrice za kulturo Aste Vrečko.
Levo krilo: Levico je odneslo na politično sredino

Da je Levico odneslo predaleč na politično sredino, meni kritični del stranke pod vodstvom poslanca Kordiša, okoli katerega se je oblikovalo strankarsko levo krilo. Želijo si ohraniti identiteto, ki jo ima stranka na aktivističnem terenu in na levi strani političnega pola. Na kongresu je posledično pričakovati nov dogovor o tem, kam umestiti stranko, da bo politično preživela tudi prihodnje parlamentarne volitve, je za Prvi poročala Nataša Mulec.
Mesec: Stranka ni šla nikamor, vedno je bila na levi

Koordinator Levice Mesec, ki se poteguje za še en in hkrati zadnji mandat na čelu stranke, v različnih stališčih ne vidi težav. Pravi, da so bila in da vedno bodo. "Obljubil sem jim, da jih bom v zadnjem mandatu kot koordinator upošteval in da bomo potem skupaj gradili stranko naprej," je dejal Mesec.

Očitke o premiku Levice na sredino in pozive k repozicioniranju na levo iz dela članstva s poslancem Kordišem na čelu Mesec sicer zavrača, saj je "stranka vedno bila na levi in nikoli ni šla nikamor".

Se pa lahko deloma z njimi tudi strinja, predvsem v delu, da bi morali v Levici bolje združevati aktivistični in vladni del. Zato bo novoizvoljeni svet stranke po kongresu nemudoma začel razpravo, kako to doseči, je še pred kongresom napovedal Mesec.
Vatovec: Opozorila so upravičena

Da so opozorila upravičena, meni tudi vodja poslancev Matej T. Vatovec, ki je ob tem spomnil na prehojeno pot Levice od opozicijske prek vladi partnerske do vladne stranke. "Nekako po naravni poti je šlo, da smo postali zdaj tudi koalicijska partnerica, s čimer pride nov nabor omejitev, ki vplivajo na zunanjo percepcijo stranke in tudi notranjo, kar je mogoče še pomembneje," je dejal T. Vatovec.

Ključno je, pravijo v Levici, da najdejo recept ali formulo za dvig podpore oziroma za politično preživetje tudi po prihodnjih parlamentarnih volitvah. "To vidim kot priložnost, da se pogovorimo tudi o tem, kako začrtati pot za naprej, da se odlepimo od parlamentarnega praga, na katerem trenutno stojimo," je še povedal T. Vatovec.

Po besedah koordinatorja Mesca bo kongres ne glede na kritike dela članstva večinsko potrdil zavezo, da Levica je in ostane vladna stranka. Prepričan je namreč, da je bila odločitev za vstop v vlado edini smiseln korak, pa tudi nujen za prihodnost in razvoj stranke.

Trije ministri Levice prispevali podpise v podporo predlogu zakona za omejitev županskih mandatov
Zakon o omejitvi županskih mandatov na dva predlagajo Pirati

Ministri Luka Mesec, Asta Vrečko in Simon Maljevac (vsi Levica) so dali podpise za vložitev predloga zakona za omejitev županskih mandatov na največ dva zaporedna mandata. Gre za predlog, ki so ga pripravili v Piratski stranki.
G. C.
30. maj 2023 ob 20.35
Zadnji poseg: 30. maj 2023 ob 20.47
Ljubljana - MMC RTV SLO, STA
Shrani članek
Preberi članek
Foto: BoBo
Foto: BoBo

"Če so mandati neomejeni, se zelo pogosto zgodi, da isti župan ostane tudi po tri, štiri, pet mandatov in več in da celoten občinski ustroj postane podrejen njemu in njegovemu najožjemu krogu ter seveda interesom, ki jih ta krog predstavlja," je ob oddaji podpisov poudaril koordinator Levice Luka Mesec in pojasnil, da ministri iz vrst Levice, ki so oddali podpise, ne želijo nastopati kot stranka.

Državljane želijo povabiti, da sami demokratično zahtevajo omejitev županskih mandatov in se akciji pridružijo v najširšem mogočem krogu. Stranka Levica zakona sama zato ni vložila v parlamentarni postopek, je še dodal.

Županski mandati so namenjeni prav temu, da funkcije za daljše časovno obdobje ne zasede zgolj en človek, je prepričan Mesec. Ministri želijo s pristopom k pobudi državljane in župane spodbuditi k premisleku, ali je dolgotrajno zasedanje županske funkcije zdravo in demokratično, je še dejal.
5000 podpisov za vložitev zakona
Sorodna novica
Ali je omejitev županskih mandatov na največ dva zaporedna mandata uresničljiva?

Piratska stranka Slovenije namreč zbira podpise za vložitev zakonskega predloga, s katerimi želijo preprečiti zaporedno veriženje mandatov. Za vložitev zakona v parlamentarni postopek potrebujejo 5000 podpisov, časa imajo do 1. junija.

Več zaporednih županskih mandatov se je po mnenju Piratske stranke izkazalo kot problematično, ker se zakonodajna in izvršna oblast na lokalni ravni ne ločujeta, mestni oz. občinski svet pa je "podaljšek župana", je ob začetku zbiranja podpisov dejal sekretar stranke Jasmin Feratović.

Luka Mesec prejel podporo odbora: "Signali, da se naša socialna država krha, so zelo jasni"
Deset glasov za, štiri proti

Odbor za delo, družino, socialne zadeve in invalide je predstavitev kandidata za ministra Luko Mesca ocenil kot ustrezno. Mesec je napovedal boj proti revščini in prekarnosti, reševanje stanovanjske problematike in zagotovitev dolgotrajne oskrbe.
M. Z.
31. maj 2022 ob 12.55
Zadnji poseg: 31. maj 2022 ob 16.21
Ljubljana - MMC RTV SLO
Shrani članek
Preberi članek
Koordinator Levice Luka Mesec bo v novi vladi po sprejetju novega zakona vodil ministrstvo za solidarno prihodnost, ki bo osredinjeno na medgeneracijski dialog, predvsem reševanje stanovanjske problematike mladih in dolgotrajne oskrbe. Foto: BoBo/Borut Živulović
Koordinator Levice Luka Mesec bo v novi vladi po sprejetju novega zakona vodil ministrstvo za solidarno prihodnost, ki bo osredinjeno na medgeneracijski dialog, predvsem reševanje stanovanjske problematike mladih in dolgotrajne oskrbe. Foto: BoBo/Borut Živulović

Kandidat za ministra za delo, družino, socialne zadeve in enake možnosti Luka Mesec je uspešno prestal zaslišanje pred odborom DZ-ja za delo, družino, socialne zadeve in invalide. Da je bila njegova predstavitev ustrezna, je glasovalo deset poslank in poslancev, proti so bili štirje.

Svojo predstavitev pred matičnim odborom je Mesec začel s splošno oceno stanja socialne države. "Če pogledamo zadnja leta, bomo videli zelo jasne signale in zanke, da se naša socialna država in socialna ureditev krhata," je opozoril koordinator stranke Levica. Kot je poudaril, je prvi takšen signal revščina. "Revščina je pereča med praktično vsemi prejemniki socialne pomoči, med invalidi, pojavlja se med upokojenci, 28 tisoč jih je lani prejemalo pomoč Karitasa in Rdečega križa, revščina se pojavlja tudi med prekarci," je naštel. Prekarne oblike dela so sicer po ocenah Mesca drugi znak, ki kaže na to, da se socialna ureditev v Sloveniji krha. "Nimamo več delavskih pravic, ki naj bi varovale vse zaposlene, ampak po naših ocenah kar od 150 do 170 tisoč ljudi dela v prekarnih razmerjih," je dejal.

Tretji znak tega, da je socialna država v krizi, pa je po besedah Mesca to, kako birokratizirana je postala in kako določene pravice obstajajo samo na papirju. "Dobršen del, ki bi potrebovali socialno pomoč, do nje ne pride, ker je sistem enostavno preveč zaposlen in zbirokratiziran," je dejal. Poudaril je, da so to osnovne stvari, s katerimi se bo spoprijel v vlogi ministra – revščina, prekarnost in zbirokratiziranost socialne države. "Naš namen je, da socialno državo postavimo nazaj na noge," je napovedal.
Dvig minimalne plače in pokojnine ter možnost krajšega delovnega časa

V svojem programu je Mesec predvidel tudi pokojninsko reformo, kot izhodiščno točko pa postavlja revščino. Da se nekateri ljudje po 40 letih delovne dobe spopadajo z revščino, je po njegovih besedah za celotno družbo nedopustno. Med ukrepi na tem področju je najprej napovedal dvig minimalne pokojnine za polno delovno dobo na vsaj 700 evrov neto mesečno, nato pa dvig za polno dobo na deset odstotkov nad prag tveganja revščine. Trenutno bi to pomenilo 813 evrov neto mesečno. "Ne bom rekel, da je to možno drugo leto, možno pa je do te številke priti v doglednem času," je ocenil.

V koalicijski pogodbi je v prihodnjem letu predviden tudi dvig minimalne plače na vsaj 800 evrov neto mesečno. "Sočasno s tem bomo naredili ponovni izračun minimalnih življenjskih stroškov, da bomo ovrednotili, kolikšna ta plača mora biti," je dejal in napovedal, da bodo ti izračuni odslej opravljeni pogosteje. Minimalna plača mora biti vsaj 20 odstotkov višja od minimalnih življenjskih stroškov, je dodal.

Mesec je napovedal tudi ponovno vzpostavitev Ekonomsko-socialnega sveta in socialnega dialoga, ki je po njegovih besedah pod zadnjo vlado propadel. "Z Levico na ministrstvu dobivajo sindikati in organizirano delo sogovornika in pomagali jim bomo, da nazaj vzpostavijo svojo organiziranost," je dejal.

Dotaknil se je tudi napovedi iz koalicijske pogodbe, da se omogoči prostovoljni 30-urni delavnik. "Nekatera podjetja se že zanimajo za to, da bi svojim zaposlenim ponudili aranžma štirih dni dela na teden ali šestih ur dela na dan, ampak je po trenutnem sistemu to ilegalno, tako da morajo kršit delovnopravno zakonodajo. To bomo kot prvo legalizirali, kot drugo bi pa radi tudi s spodbudami te prakse uvajali," je dejal in dodal, da so ponekod v Evropi takšne oblike že zaživele in se izkazale kot zelo perspektivne – tako z vidika motiviranosti za delo kot višanja kvalitete življenja delavcev.
Luka Mesec dobil zeleno luč
Vzpostavitev dveh novih temeljev socialne države

Na področju družine bo Levica po napovedih Luke Mesca izhajala iz zagotavljanja enakih možnosti. "Vsi otroci, ne glede na to, v kakšno družino so rojeni, morajo imeti enake možnosti za razvoj svojih potencialov," je poudaril. Socialni problemi so po njegovih besedah največji pri preživninah. "Petina enostarševskih gospodinjstev, v 80 odstotkih gre za matere z otroki, ima problem, da so pod pragom tveganja revščine, problem pa so nizke preživnine," je dejal. Svojo tezo je podkrepil s podatki: vseh upravičencev za preživnine je 56 tisoč, od tega jih 3500 znaša manj kot 20 evrov na mesec, 12.500 jih je pod 80 evri na mesec, 33.500 preživnin pa pod 120 evrih na mesec.

Ob tem je napovedal vzpostavitev dveh novih temeljev socialne države – stanovanja in dolgotrajna oskrba. "Stanovanja so polje, ki ga je država do zdaj popolnoma prepuščala trgu in zaradi tega imamo stanovanjsko krizo," je poudaril. Kot je dejal, so stanovanja za tiste, ki jih lahko kupijo, dobra naložba, ampak z vidika vseh generacij, ki se niso rodile v 70. in 80. letih, ko je bila stanovanjska gradnja relativno dostopna in poceni, ali pa v času Jazbinška, ko so se razprodajala družbena stanovanja, to po besedah Meseca pomeni krizo. "Ljudje do stanovanj praktično ne morejo več dostopati. Če pa ga najamejo ali kupijo, pa to pomeni, da se odrečejo polovici svojih prihodkov, za 20, 30 let, samo zato, da imajo streho nad glavo," je dejal.

Kot dober zgled, ki mu namerava slediti pri reševanju stanovanjske problematike, je omenil sosednjo Avstrijo. Kot minister si bo prizadeval za zagotovitev vsaj 20 tisoč dodatnih javnih najemnih stanovanj do leta 2030, vzpostavitev sistema stanovanjskih zadrug in pregled obstoječega stanovanjskega sklada. "Po podatkih Geodetske uprave naj bi bilo 150 tisoč stanovanj v Sloveniji praznih, del teh je v urbanih središčih in tukaj je enostavno treba na trg poseči z davki, da bodo ljudje začeli ta stanovanja oddajati. V drugih predelih Slovenije pa je smiselno razmišljati o tem, da bi stanovanja preuredili v oskrbovana stanovanja in bi se jih lahko uporabljalo za dolgotrajno oskrbo," je povzel svoje načrte.
Ob prihodu na ministrski položaj Luka Mesec napoveduje uresničevanje zastavljenih ciljev, ki bodo zagotovili
Ob prihodu na ministrski položaj Luka Mesec napoveduje uresničevanje zastavljenih ciljev, ki bodo zagotovili "blaginjo za vse, ne le za peščico". Foto: BoBo/Borut Živulović

Glede dolgotrajne oskrbe, ki ga označuje kot drugi neuresničen steber socialne države, je Mesec dejal, da so na tem področju številni problemi. Kot je poudaril, se začnejo že z zakonom, ki ga je sprejela zadnja vlada. "Zakon vsaj imamo, ampak ga bo treba temeljito prenoviti, ker praktično vsi uporabniki pravijo, da je neizvedljiv," je napovedal. Nov koncept dolgotrajne oskrbe bo temeljil na medgeneracijskih centrih in bo večinoma izven institucionalna. "Dom, institucija, mora biti res zadnja opcija. Pred tem pa je treba poskrbeti za solidarnostno oskrbo," je poudaril.

Pri gradnji stanovanj Mesec zagovarja socialno mešanje. "Ne da postavljamo stanovanja samo za en tip populacije, ampak naj bo 20 odstotkov stanovanj socialnih, 20 odstotkov oskrbovanih, da se lahko, tako kot Dunajčani pravijo, tam srečujejo in živijo vsi – zdravniki, pravniki, upokojenci, električarji, obrtniki, zidarji, čistilke. Na ta način se poskrbi tudi za družbeno kohezivnost," je dejal Mesec in slednje poudaril kot ključ do delujoče socialne države. "Da se ne razslojujemo, da ne živimo v različnih svetovih, ampak da se skozi družbeno solidarnost lahko tudi razume stisko drugega in položaj ljudi, ki živijo v drugačnih okoliščinah kot mi sami," je dejal in svojo uvodno predstavitev zaključil z napovedjo, da bo njegov ključni cilj ob prihodu na ministrstvo zagotoviti "blaginjo za vse, ne le za peščico".
Razveljavitev "bonusov za najvišji razred" in solidarnostni prispevek

Eno od vprašanj, ki ga je kandidatu za ministra zastavilo več članic in članov odbora, je bilo povezano z napovedano odpravo zakona o dohodnini. Kot je pojasnil Luka Mesec, ga bodo razveljavili v vseh točkah, razen pri dvigu splošne olajšave. "Vse bonuse za najvišji razred smo črtali, tisto, kar prinese nekaj več neta v povprečne plače, pa puščamo," je dejal. Ob tem je poudaril, da nižanje davkov ni način, kako zvišati plače, "ker je plače treba gledati v bruto zneskih". Sam recept za zvišanje plač vidi v izboljšanju produktivnosti gospodarstva.

Na vprašanje, kako namerava financirati dolgotrajno oskrbo, je Mesec dejal, da bo po njegovih ocenah treba uvesti solidarnostni prispevek. "Za dolgotrajno oskrbo bo treba poiskati družbeni dogovor, da bomo zanjo nekaj dali, da se bo lahko financirala solidarno," je dejal in glede tega napovedal posvetovanja s strokovnjaki, finančnim ministrom in premierjem.

Članico odbora iz vrst SDS-a Karmen Furman je v svojem sklopu vprašanj med drugim prosila tudi obrazložitev uvedbe univerzalnih temeljnih dobrin za otroke in mladine, ki je zapisana v koalicijski pogodbi. "Otroci bi morali imeti, ko se pogovarjamo o enakih možnostih, zagotovljen brezplačen dostop do šolstva, vrtca, zdravstvenih storitev, učbenikov in tako naprej," je usmeritev pojasnil Mesec. Dodal je, da v Levici niso naklonjeni univerzalnemu otroškemu dodatku, "ker to pomeni enako pomoč za ljudi z zelo neenakimi potrebami".

Spregovoril je še o brezposelnosti, pri čemer je opozoril, da je sedaj resda nizka, da pa je sicer odvisna od gospodarskih gibanj. Kot je napovedal, se bodo zavzemali za proticiklično politiko oz. delovanje v smeri blažitve krize, ne njenega poglabljanja, zato ne bodo pristali na "neko varčevanje" države. Se pa ni strinjal z NSi-jem, da mora za delo poprijeti vsakdo, ki je zdrav, četudi njegova izobrazba presega ponujeno delovno mesto.
Mesec predviden za vodenje ministrstva za solidarno prihodnost

Koordinator Levice Luka Mesec bo v novi vladi vodil novo ministrstvo za solidarno prihodnost, ki bo osredinjeno na medgeneracijski dialog, predvsem reševanje stanovanjske problematike mladih in dolgotrajne oskrbe. Zaradi predloga stranke SDS za razpis posvetovalnega referenduma o predlaganih spremembah zakona o vladi, s čimer so zamaknili proces nastajanja vlade, kot si jo je zamislila nova koalicija, bo Mesec začasno vodil aktualno ministrstvo za delo, družino, socialne zadeve in enake možnosti.


