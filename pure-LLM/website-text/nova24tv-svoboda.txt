Izjava dneva: “Samo ne Golob”
Predsednik vlade Robert Golob. (Foto: Bobo)

Datum:
8. 6. 2024, 15:55
Predviden čas branja: 2 min.

Iz Slovenije gre v parlament EU devet poslancev, tokratnim volitvam pa je novinarka in urednica časnika Finance Simona Toplak namenila daljši in zelo poučen prispevek. Uvodoma je zapisala, naj izberemo politika in ne kreature. Recept za uspeh Evrope namreč ni v manifestih in ideologiji, temveč v tehnološki nevtralnosti, produktivnosti, zmanjšanju regulacije in birokracije, v denarju, v merljivih stvareh, ki so nagrada v poslu in kazen v politiki.
The Gorgeous Danube Delta in 4k - from Tulcea Romania
01:20
% Buffered
00:09 / 03:07
Copy video url
Play / Pause
Mute / Unmute
Report a problem
Language
Share
Vidverto Player
                   

Toplakova je navedla, da sta Robert Golob in njegovo Gibanje Svoboda iz državnika in politike naredila kreaturo, iz sistema in pravil pa “sprdačino”.
Oglejte si še: Ugledni Slovenci pozivajo k čim višji udeležbi na volilno nedeljo

“Pod Golobom je dan temen,” je izpostavila. Razmišljanje z glavo Irene Joveve bi to temo naredilo panevropsko in neskončno, plačal pa bi jo “planet”. Gre za populizem na potenco, je dodala Toplakova in opozorila, da proputinovska propaganda, ksenofobija, nacionalizmi, avtoritarna moč države in druge neumnosti ne povečujejo ne varnosti ne konkurenčnosti Evrope.

Poraz za “Golobovo” skupino
V nadaljevanju je opozorila na ankete, ki kažejo, da bo največjo moč tudi po teh volitvah v Evropi ohranila desno sredinska skupina Evropska ljudska stranka (EPP), katere del so SDS, SLS in NSi. Na drugem mestu bodo tako kot doslej evropski socialisti (pri nas SD). Na tretjem mestu bodo konservativci ECR, znani po italijanski predsednici vlade Giorgii Meloni. Dobro kaže tudi skrajni evropski desnici ID, kamor sodita italijanski Matteo Salvini in francoska Marine Le Pen.
Politično skupino, ki ji pripada nespretna evroposlanka Irena Joveva, čaka poraz na volitvah.

Liberalci (Renew), kamor sodi Gibanje Svoboda z Golobom in Jovevo, pa bodo glede na ankete eni od največjih poražencev. Veliko bodo izgubili. Joveva je po svojem razmišljanju in stališčih tudi bližje skrajni levici in “zelenim”, ki bodo po analizah anket na zadnjem mestu v Evropskem parlamentu. Med te stranke sodita tudi stranki Vesna in Zeleni.

Komentatorka Financ je navedla, da prav ti v Evropi ne bi imeli nobene moči, četudi bi v Sloveniji iz njihovih vrst izglasovali evropskega poslanca. Ob tem je dodala, da je odločitev volivcev jasna. Če smo za to, da Evropska unija postavi varnost na prvo mesto, če smo za to, da se zaveze zelenega prehoda omilijo in spremenijo v rumene, je odločitev jasna. Če ne želimo električnega avtomobila, če nimamo dovolj sredstev za toplotno črpalko in če se težko spopadamo s ceno bencina ter računi za elektriko, je odločitev na volitvah lahka. Volimo lahko nekoga, ki sodi v vrste EPP, to je SDS, NSi ali SLS. Za ideološko usmerjene leve volivce pa je najrazumnejša možnost stranka SD.

Toplakova je na koncu dodala, naj naš glas ne bo zaman, z njim moramo ravnati odgovorno: “Dajte glas nekomu, ki bo izvoljen in bo imel vpliv.” In še: “Izberite politika in ne kreature.”

Kdo se bo pridružil Šetinc Paškovi pri rušenju Goloba?
Bo sedaj že nekdanja poslanka Gibanja Svoboda postala glavna protagonistka rušenja Roberta Goloba?

Datum:
28. 11. 2023, 23:53
Predviden čas branja: 3 min.

Potem ko je bila poslanka Mojca Šetinc Pašek, eden od najbolj prepoznavnih obrazov med svobodnjaki, prejšnji mesec iznenada izključena iz največje koalicijske stranke Gibanje Svoboda, je ta sedaj sprejela odločitev, da izstopi tudi iz poslanske skupine. Od sedaj naprej bo delo nadaljevala kot samostojna poslanka. A to še ne pomeni, da se ji ne bo pridružil še kdo iz Gibanja Svoboda in bodo oblikovali svojo poslansko skupino.
The land of ice & fire - Iceland 2022
00:00
% Buffered
00:00 / 02:21
Copy video url
Play / Pause
Mute / Unmute
Report a problem
Language
Share
Vidverto Player
                   

Predsednik vlade Robert Golob je pred prazniki sklical novinarsko konferenco, na kateri je naznanil, da je stranka iz svojih vrst izključila Mojco Šetinc Pašek, ki je javnosti še posebej znana zaradi predhodne novinarske kariere, kjer ni manjkalo aktivističnega delovanja.  “Natančno se ve, na kateri gol je treba streljati, ko začneš zabijati avtogole, pa v ekipi nimaš kaj več iskati,” je ob tem povedal. V dokumentu o njeni izključitvi je Golob nanizal razloge za njeno izključitev. Zapisal je, da so razlogi v očitkih neenotnega delovanja, poskusa vnosa razdora v delovanje stranke, neupoštevanje usmeritev vodstva stranke in kolektivnih dogovorov, neusklajeno komuniciranje z mediji in javnostmi ter s tem povezan sum o nepooblaščenem posredovanju notranjih informacij zunanjim deležnikom.
Preberite tudi: V Gibanju Svoboda so prepričani, da so izboljšali kakovost življenja ljudi

Ko je bila Šetinc Paškova izvoljena v državni zbor, je postala predsednica preiskovalne komisije, katere edini namen je bil pregon medijev, ki so kritični do aktualne oblasti. A v prvi polovici novembra je bila sprejeta odločitev o razrešitvi z mesta predsednice parlamentarne preiskovalne komisije za pregon opozicijskih medijev. Na funkciji jo je nadomestila poslanka svobode Tamara Vonta. Šetinc Paškova pa je bila tudi odstranjena kot članica parlamentarne komisije. Šetinc Paškovi se po poročanju STA zdi problematično, da so bili s strani poslanske skupine Gibanje Svoboda podani predlogi za njeno razrešitev v delovnih telesih DZ, kjer je sama delovala kot članica.

Poslanski skupini, kjer je delovala kot poslanka navkljub izključitvi iz stranke, očita, da ji v tem času niso “zagotovili možnosti za opravljanje poslanskega dela v skladu z ustavo, zakonu o poslancih in parlamentarnim poslovnikom“. Vodja poslanske skupine Gibanja Svoboda Borut Sajovic je bil z odločitvijo o odstopu že obveščen.

Zgodbo z Gibanjem Svoboda je že vrgla za hrbet
“To sem storila po mesecu dni, ko so me brez razlogov na podlagi nekih lažnivih obtožb in blatenja mojega dobrega imena čez noč vrgli iz stranke Gibanje Svoboda. Še danes ne vem, zakaj. Ampak to zgodbo z Gibanjem Svoboda sem že vrgla za hrbet,” je glede odločitve izjavila poslanka. Kot pravi, je vodja poslanske skupine Gibanje Svoboda sedaj razbremenjen njene navzočnosti in prisotnosti. Pravi, da bo v prihodnje še naprej delala v dobrobit ljudi.
Foto: STA
Poslanska skupina v skladu s Poslovnikom DZ določa svoje člane v “posameznem delovnem telesu glede na število mest, ki ji v tem delovnem telesu pripadajo”. O odločitvi pa ta nato obvesti predsednika Državnega zbora RS. Poslanec pa ima ob tem pravico in dolžnost, da pove, znotraj katerih delovnih teles želi sodelovati, odločitev pa ta nato sporoči vodji poslanske skupine, katere del je. “Če poslanec ni član nobene poslanske skupine, to pisno sporoči predsedniku DZ,” navaja poslovnik. Slednji pa poslanske skupine ne omejuje pri menjavi članov v delovnih telesih DZ, v katerih ji pripada posamezno število mest”.

Šetinc Paškovo mnogi tako kot nekdanjo ministrico za notranje zadeve Tatjano Bobnar in predsednico Državnega zbora RS Urško Klakočar Zupančič označujejo kot Golobovo usodno žensko, ki še dodatno prispeva k zmanjšanju njegove priljubljenosti, ki sicer tone iz meseca v mesec. Poslanki se je namreč zamerilo, da je bila iz stranke izključena brez možnosti za zagovor, kar kaže na to, da je stranka demokratična zgolj na papirju. Slednja je tako totalitarno naravo stranke, katere del je bila tudi sama, izkusila na lastni koži. Čeprav poskuša Golob ustvarjati občutek, da je največja koalicijska stranka enotna in uspešna, pa je mogoče videti, da je vedno več ljudi, ki delovanje vlade in njeno vodenje označujejo kot katastrofalno. Nad njim pa so obupali tudi strici iz ozadja, ker so ugotovili, da je vrag vzel šalo. Zato gre pričakovati, da se bo Šetinc Paškovi pridružil še kdo iz Gibanja Svoboda z nalogo odstavitve Roberta Goloba.

Golob je privid kandidata in Gibanje Svoboda privid stranke
Odgovorni urednik televizijskega programa Nova24TV Aleksander Rant.

Datum:
25. 3. 2022, 23:59
Predviden čas branja: 4 min.

Bližajo se parlamentarne volitve in kot za vsake volitve do sedaj so nam strici iz ozadja pripravili nov obraz. Tokrat so si izbrali zagrenjenega nekdanjega direktorja državnega podjetja, ki mu je potekel mandat. Direktorja, ki je z dvema milijardama prometa ustvaril le 15 milijonov evrov dobička, čeprav je bilo vse, kar je počel, prodaja najcenejše elektrike po najvišji ceni. Da gre za gospodarskega analfabeta, je priznal celo Sandi Češko, kandidat Socialnih demokratov, ki ga večina pozna po produktih Top Shopa.
The Beautiful Luxembourg
00:00
% Buffered
00:25 / 02:08
Copy video url
Play / Pause
Mute / Unmute
Report a problem
Language
Share
Vidverto Player
                   

Golobov problem je, da je še bolj “samozavesten” kot Marjan Šarec. V resnici je po besedah njegovih političnih somišljenikov nadut in zagledan sam vase. Dejansko verjame, da je Steve Jobs slovenske energetike. Prepričanemu o lastni nepremagljivosti mu je uspelo pred volitvami odtujiti vse njegove potencialne koalicijske partnerje. Koaliciji KUL se z njim ni uspelo dogovoriti o usklajenem nastopu. Igorju Zorčiču je dejal, da ga ne potrebuje, enako ravna z ostanki stranke DeSUS. Golob se je na levici osamil. Edina sreča je, da so strici iz ozadja strankam na levici zabičali, da ne smejo govoriti grdo o Golobu. Zato ne slišimo veliko pripomb običajno zelo glasnih levičarjev.
Oglejte si še: Kdo pri zdravi pameti podpira Rusijo?

Medtem ko v SAB, LMŠ, Levici in SD o Golobu molčijo, pa sam počne prav obratno. Vsako priložnost izkoristi za to, da medijem pove, kako drugih levih strank ne potrebuje. Na nedavnem programskem kongresu je priznal, da se bo povezoval s “civilno družbo”, z bogatimi nevladnimi organizacijami torej in ne s Kulom.

Štiri leta mrtvega teka
A politične igrice na levici so stvar levice. Če so druge stranke na levi tako podrejene volji globoke države, lahko zaradi mene zbledijo, kot je zbledela stranka Zares Gregorja Golobiča. Bolj problematično za Slovenijo je to, da bi Goloba volila četrtina vseh volilnih upravičencev. To je problematično zato, ker Golob nima pojma o delovanju države, nima pojma o politiki in nima pojma o vladanju. Gre za nekoga, ki se bo štiri leta učil politike in nato izpadel iz parlamenta, kar je očitno usoda vseh instantnih levih strank. Če sestavi vlado, pa bodo to štiri leta mrtvega teka in z državnim denarjem subvencioniranega egotripa za Goloba. Premaknil ne bo ničesar.
Foto: STA

Pa saj je predstavil ekipo in program, boste dejali. Ima ljudi, ve, kaj želi storiti. Mar res? Naj vam postrežem le z enim Golobovim stavkom na kongresu: “Zdaj imamo program, ki ima baje več kot sto strani.” Baje! Golob programa ni videl in ni prebral. Sestavili so mu ga ljudje, ki jim je globoka država naložila, da ustvarijo privid resne stranke in resnega kandidata.
Robert Golob ni resen kandidat, Gibanje Svoboda ni resna stranka. Po Čeferinu in Veselu je bilo treba pač dobiti nekoga in besni, razočarani nekdanji direktor Golob je bil edina izbira. Človek, ki je bil dve leti tiho, celo pohvalil je zdajšnjo vlado, bi zdaj preganjal fašiste, uvajal pravno državo in rušil diktature. Z najmilejšo besedo lahko Goloba opišemo kot oportunista. Nekoga, ki ga je javnost že pozabila in ga lahko globoka država lansira kot nov obraz. Ampak Robert Golob ni nov obraz. Robert Golob je bil državni sekretar stranke LDS, bil je podpredsednik Pozitivne Slovenije, bil je predsednik sveta Stranke Alenke Bratušek. V podjetju Gen-I je bil predsednik uprave od 2006 do 2021. Ni nov obraz, pač pa večni uslužbenec stricev iz ozadja.

Milijonar, ki je “predstavnik ljudstva”
Na kongresu, na katerem naj bi predstavili svoj program (Gibanje Svoboda op. p.) so več časa govorili o Janezu Janši kot o tem, kaj bodo naredili. Več časa so pljuvali po zdajšnji vladi, kot ljudem razlagali, kako bodo program financirali. A da končamo pošteno. Kaj obljublja Golob? Obljublja več deset milijard evrov vlaganj v zeleni prehod in trajnostno mobilnost. Obljublja dodatnih 500 milijonov evrov za zdravstvo v naslednjih 18 mesecih, obljublja čistko v policiji, pravosodju, medijih in to, da ne bo imel Twitter računa. Obljublja, da bo odpravil zakone, ki jih je sprejela ta vlada, ker tako zahteva “civilna družba”. Potemtakem bo manj zaposlenih, pokojnine bodo nižje, ne bo bonov in dodatkov, ne bo uskladitev pokojnin, kmetje bodo spet lahko životarili in davki bodo višji.

V resnici med Golobom in drugimi levimi strankami ni nikakršne razlike. Golob sicer govori kot neke vrste libertarec. Besede, kot so produktivnost, gospodarska rast in svobodni trg, mu kar padajo z jezika. A to je le krinka, da bi ljudi prepričal, da je drugačen od koalicije KUL. A ni. Veste, zakaj? Ker je na kongresu dejal, da on ni elita, pač pa del ljudstva. Tudi Tanja Fajon ni elita, Luka Mesec je ubogi predstavnik ljudstva. Vsi milijonarji na levici so del ljudstva. Tistega “ljudstva”, ki je že 75 let na oblasti. Tistega “ljudstva”, ki bogati na račun Slovenk in Slovencev in jim hkrati pripoveduje, da dela zanje. Ob vseh tetah v krznenih plaščih in gospodih z botoksom napihnjenimi obrazi na tem Golobovem kongresu pa je bil zagotovo najbolj žaljiv napis, slogan te stranke. Ljudje, ki zaslužijo 200.000 evrov neto na leto, so si za slogan izbrali napis “Zaslužimo si!” Pritlehno norčevanje iz ljudi, ki nimajo za preživetje. To je alternativa, ki jo ponuja Golob. Ponižana in razžaljena elita, ki jo je zdajšnja vlada odklopila od vašega denarja.

“Svobodna Diktatura” – Kako je dr. Robert Golob postavljal demokracijo na kocko
Andrej Vastl (Foto: Nova24TV)

Datum:
29. 10. 2023, 23:59
Predviden čas branja: 5 min.

Aktualno politično stanje v Sloveniji je zaznamovano z nepričakovanimi izzivi in spremembami. Dr. Robert Golob aktualni predsednik vlade iz stranke Gibanje svoboda, je postal osrednji lik v tej zgodbi. Na prvi pogled se zdi, da ta vlada zagovarja svobodo in demokracijo, vendar pa pod površjem opažamo vse bolj izrazite znake tega, kar bi lahko poimenovali “svobodna diktatura”.
FPV fun in Iceland. Waterfalls, glacier, beaches and more
00:00
% Buffered
00:09 / 01:39
Copy video url
Play / Pause
Mute / Unmute
Report a problem
Language
Share
Vidverto Player
                   

Ključna značilnost te “svobodne diktature” je paradoksalna narava vladanja. Dr. Robert Golob javno zagovarja svobodo in demokracijo, vendar se pri vodenju resornih ministrstev ter države zdi, da uporablja metodo, ki bi jo lahko kratko malo opisali kot sistem diktature. Odločitve se sprejemajo v ozkem krogu ljudi, brez zadostne transparentnosti in sodelovanja. Namesto, da bi se v državnem aparatu spodbujala odprtost in sodelovanje, smo priča vse večji centralizaciji oblasti.
Oglejte si še: Prva Intifada – Vzpon Hamasa, zgodovinske posledice in izzivi

Kadrovanje je od začetka te vlade ključno orodje za vzdrževanje moči in nadzora. Praktično se izvaja zelo očitno, načrtno in namensko “čiščenje” državne uprave oziroma uslužbencev, ki so politično opredeljeni na desni politični pol oziroma so bodisi člani bodisi simpatizerji stranke SDS. Nedavna izjava aktualnega predsednika vlade na “javni” RTV, je te zaposlene v državni upravi poimenoval “Janšisti”, kar pa spominja na neke druge čase. Prav tako nedavna izjava vzbuja veliko vprašljivost nediskriminacije, ki bi jo praviloma moral zavzeti  predsednika vlade. Namreč javni uslužbenci so v služi državljanov in diskriminacija “Janšisti” s katero so bili označeni javni uslužbenci lahko predstavlja kršenje 21. člena Listine Evropske unije o temeljnih pravicah, ki v svoji 1. točki govori “Prepovedana je vsakršna diskriminacija na podlagi spola, rase, barve kože, etničnega ali socialnega porekla, genetskih značilnosti, jezika, vere ali prepričanja, političnega ali drugega mnenja, pripadnosti narodnostni manjšini, premoženja, rojstva, invalidnosti, starosti ali spolne usmerjenosti.”
Še bolj skrb zbujajoče je dejstvo, da se odločitve sprejemajo po diktatu oziroma “naročilu” aktualnega predsednika vlade, namesto, da bi se upoštevala mnenja strokovnjakov in neodvisnih institucij, se zdi, da se politična volja postavlja nad racionalnimi in utemeljenimi argumenti. To ogroža kakovost odločitev in vodi v suboptimalne politike, ki negativno vplivajo na državljane in razvoj države.

Gospodarstvo in finance – zaskrbljujoče
Finančna politika vlade je prav tako vzrok za zaskrbljenost. Uvajanje novih davkov brez ustrezne analize in javnega posvetovanja povzroča enormno finančno luknjo, ki ogroža stabilnost države in državljane potiska na rob preživetja. Vlada bi morala glede na dane zaveze v predvolilnem času izpolnjevati prav tako bi morala ravnati preudarno in gospodarno z javnimi sredstvi. Aktualno početje s finančnega aspekta tako pri uvajanju novih davkov, kot tudi spopadanjem z visoko inflacijo, se zdi, da se vlada preprosto in nepremišljeno zadolžuje ne, da bi resno preučila dolgoročne posledice.
Predsednik vlade Robert Golob (Foto: STA)

Gospodarsko stanje v državi ni nič manj zaskrbljujoče. Energenti se dražijo, inflacija je abnormalno visoka v primerjavi z drugimi državami EU, obljubljene reforme pa ostajajo neuresničene in se s težavo prebijajo z negativno časovnico k hipotetični realizaciji. Prav tako se država sooča z ilegalnimi migranti, tako smo se pričeli soočati z incidenti kot so vlomi, nadlegovanja državljanov in vse do povečanja posilstev, torej se lahko smatra, da država kot taka ni sposobna se soočati s tovrstnimi izzivi, ki dejansko grenijo vsakdan življenje državljanov in ogrožajo varnost državljanov.

Reforme čakajo na izvedbo
Zdravstvo kot eden od ključnih temeljev družbe se sooča s kadrovsko podhranjenostjo in izgorelostjo zaposlenih. Ena od temeljnih reform, ki si jo je vlada pred volitvami in takoj po prisegi je zdravstvena reforma, ki bi odpravila tako dolge čakalne dobe kot ureditev stanja v zdravstvu. V zadnjih mesecih, smo priča še slabšemu zdravstvenemu servisu, kot je bil s pričetkov mandata aktualne vlade. Prihajajo zimski in mrzli meseci, ki so prežeti z raznimi okužbami dihal, zadnje tedne beremo o prenatrpanih bolnišnicah, zraven tega so se pričele dvigovati okužbe s covidom, torej se lahko vprašamo ali bo zdravstveni sistem sposoben obvladati to vrstne izzive?

Reforma, ki se usklajuje že mesece s socialnimi partnerji je reforma plačnega sistema javnih uslužbencev. Nedavna izjava aktualnega predsednika vlade, da tudi javni uslužbenci morajo razumeti, da se država ukvarja z zagotavljanjem finančnih sredstev za mega poplave, ki so prizadele Slovenijo v avgustu, a po drugem odgovoru predsednik vlade poudari, da se reforma usklajuje in da bo realizirana. Ali morda tukaj prihaja do kontradiktornosti? Saj kot smo priča dogajanju, zaradi ne-usklajevanja med socialnimi partnerji in izvajalcem reforme ne prihaja do dialoga in ravno slednje je botrovalo, da se je eden od največji sindikatov SVIZ odločil za stavko.
Zdi se, da država v zadnjem letu in pol ne obvladuje izzivov, ki so se nakopičili. Rezultat tega je stagnacija, neskladnost med obljubami in dejanji ter skrb zbujajoče napetosti v družbi. Kljub naravni katastrofi v avgustovskih poplav in plazovih, ki so prizadele Slovenijo, bi pričakovali, da ostali segmenti družbe še vedno delujejo nemoteno. Kljub veliki naravni katastrofi, bi pričakovali, da bo država še vedno sposobna učinkovito upravljati z drugimi izzivi, ki se pojavljajo. Avgustovska naravna katastrofa ne bi smela postati izgovor za nesposobnost ali odsotnost na ključnih področjih družbenega življenja. Stagnacija, neskladnost in napetosti v družbi so posledica političnih odločitev, ki se odražajo v vsakdanjem življenju državljanov.

Aktualno politično stanje v Sloveniji nas postavlja pred resne dileme. Dvomimo v skladnost med obljubami in dejanji ter v odprtost in sodelovanje v državi. Kako uspešno lahko vodimo državo, ko se odločitve sprejemajo na ozkem krogu ljudi? Kaj pomeni “svobodna diktatura” in kakšne posledice ima za našo prihodnost? Ali bo država sposobna obvladati gospodarske in zdravstvene izzive? To so vprašanja, ki si jih moramo postaviti in skupaj iskati odgovore, saj gre za prihodnost naše države in državljanov.



Razkrivamo, kdo bo nosilka liste Gibanja Svoboda za Evropski parlament
Nekdanja lobistka in partnerica predsednika vlade Tina Gaber (Foto: Bobo)

Datum:
1. 4. 2024, 20:33
Predviden čas branja: 1 min.

Tina Gaber naj bi postala nosilka liste Gibanja Svoboda na volitvah v Evropski parlament. Če bo izvoljena, bo prejemala skoraj 15 tisoč evrov mesečne plače.
The Gorgeous Praha
00:00
% Buffered
00:03 / 02:22
Copy video url
Play / Pause
Mute / Unmute
Report a problem
Language
Share
Vidverto Player
                   

Pred dnevi so v vodstvu Gibanja Svoboda potrdili listo sedmih kandidatov za evropske poslance, a imen še niso razkrili javnosti.
Oglejte si še: Golob sprejel Kučanov ultimat – odstopil bo in se potegoval za evropskega komisarja

Se je pa neuradno izvedelo, da so med njimi Tamara Vonta, Uroš Brežan, Irena Joveva, Klemen Grošelj, Matej Grah, Maša Kociper in Aleksander Merlo.

Golob in Gabrova osvajata Bruselj
Zakaj so pustili dve mesti prazni, sprva ni bilo jasno. Se je pa kasneje izvedelo, da je eno mesto predsednik stranke Robert Golob prihranil za prav posebno osebo – svojo partnerico Tino Gaber. Še več, Gabrova naj bi postala prav nosilka liste Gibanja Svoboda.
Predsednik vlade Robert Golob s svojo partnerico Tino Gaber (Vir: STA)

Tina Gaber v zadnjih dveh ni bila zgolj premierjeva partnerica, temveč je opravljala aktivno vlogo pri nastanku zakonodaje, hodila je na sestanke vlade in bila imenovana v različne delovne skupine. A to očitno ni zadostilo njenim ambicijam. Če bo izvoljena za evropsko poslanko in bo Golob premiersko mesto zamenjal za komisarsko, bosta skupaj “obvladovala” še evropsko prestolnico. Kot smo izvedeli, naj bi par že iskal novo vilo v Bruslju.

Kandidatna lista bo dokončno potrjena 6. aprila na Zbiljah, kjer bo imela stranka veliki Festival svobode.

Vodeb: Zaradi Gabrove trpi vlada in blaginja državljanov
Psihoanalitik Roman Vodeb je prepričan, da je premier Golob v fazi najstniške zaljubljenosti, zaradi česar trpi delo vlade.

Datum:
12. 3. 2024, 10:30
Predviden čas branja: 6 min.

Vlada Roberta Goloba se že več kot leto dni ukvarja sama s seboj, medtem ko so vse obljubljene reforme, zaradi katerih je dobil mandat, praktično nedotaknjene. Zakaj je predsednik vlade tako neučinkovit, kje je pravzaprav njegov fokus, kaj se dogaja v njegovem ožjem krogu, da ga zapuščajo t. i. strokovnjaki na svojih področjih, in kakšno vlogo pri vsem tem odigra Tina Gaber, smo povprašali Romana Vodeba, ki se trenutno tudi sooča s cenzuro komedije Razočarana gospodinja pri seksologu.
The Beautiful Luxembourg
00:00
% Buffered
00:04 / 02:08
Copy video url
Play / Pause
Mute / Unmute
Report a problem
Language
Share
Vidverto Player
                   

Robert Golob je neučinkovit pri vodenju vlade zato, ker njegov “energetski” fokus ni vodenje države, pač pa Tina Gaber. Golob preprosto ni “skoncentiran” na svoje predsednikovanje, pravi Roman Vodeb. “Potem ko se je “zadel”, torej popolnoma omamil s sadistično naslado – ko je na volitvah porazil Janeza Janšo in ko je revanšistično pometel z desnimi oponenti na RTV in v podobnih prolevorežimskih paradržavnih inštitucijah – živi samo še za Tino Gaber.” Tako namreč Vodeb vidi situacijo skozi svojo psihoanalitično optiko.
Preberite tudi: [Video] Ali Golob res misli, da on odloča o svojem mandatu?

Vodeb pravi, da je videti, da sta drug z drugim tako zadeta, da trpi delo vlade in da Golob svoje delo predsednika vlade popolnoma zanemarja, saj da ima svojo “motivacijski” oz. energetski – torej libidinalni akcent fokusiran na Tino Gaber in na klasične libidinalne oz. testosteronske užitke, ki so sicer značilni za srednješolske (in študentske) zaljubljence, ki popustijo v šoli (na faksu), ker so pač zaljubljeni. “Libidinalna hierarhija se je pri Golobu popolnoma porušila, se deformirala, ravno zato trpi delo vlade, trpi tudi cela koalicija in cela država, narod. In to vsi vidimo in vemo – tudi tisti trezni (koalicijski) politiki in (dobri) politični analitiki, tudi tisti na levi, ki jim je mar za državo,” je prepričan Vodeb.
Bo Tina Gaber pokopala premiersko pot Roberta Goloba? (Foto: Bobo)

Gibanje Svoboda se bo sesulo
Golob je v tem trenutku zelo škodljiv za državo oz. za blaginjo življenja v naši domovino. “Po mojem videnju – in to sem napovedal takoj po volitvah – bo Gibanje Svoboda sesedlo samo vase,” še meni Vodeb.

V dezorientiranosti Golob menjava lojalen kader
Vse to nakazuje tudi na to, da so reforme praktično nedotaknjene, Golob pa se gre politične čistke in kadrovske menjave s tretjerazrednimi kadri. Da ima tudi tu vpliv Tina Gaber, meni Vodeb, saj da se Golob ne znajde niti v tem, kam naj “odloži” Tino Gaber, da bo, kot omamljena z influenserstvom, zadovoljna. “Karikirano rečeno: Goloba bolj skrbi – bolj je s tem miselno in čustveno preokupiran –, kako naj “zamoti” in pomiri svojo “nergavo” oz. “zahtevno” Tino Gaber, kot pa delo vlade, npr. stavko zdravnikov ali kaj podobno perečega.” In v dezorientiranosti potem menjava lojalen kader, celo najbližje oprode, ki mu, kot pravi Vodeb, z upravičenim nelagodjem namiguje, da se pri svojem vladanju oz. predsednikovanju ne znajde.

Mojco Pašek Šetinc so žrtvovali zato, da bi skozi ustrahovanje ukrotili Urško Klakočar Zupančič, ki je bistveno bolj “zahtevna” kot kakšna običajna poslanka. Moški poslanci pač premorejo več internega političnega bontona, kultiviranosti in lojalnosti kot ženske kolegice … Vesna Vuković je v tej farsi poglavje zase.

“Politični hlapci se treznijo”
Golob je namreč “čez noč” oz. zelo “po divje” skupaj zmetal neke ambiciozne povzpetnike, ki so se ad hoc in brez premisleka priključili Gibanju Svoboda. Sedaj se ti “politični hlapci” počasi treznijo, pravi Vodeb. “Disidentsko paradigmo, ki je sedaj pri Gibanju Svoboda postala evidentna oz. povsem transparentna, je nakazala že Marta Kos, eklatanten je bil Dejan Zavec, sedaj pa mu sledijo in mu bodo še sledili različni tipi sodelavcev in poslancev. Tukaj je prisotnega še veliko strahu: ampak implozija Gibanja Svoboda se vidi tako rekoč z lune.”

Tudi koalicija je v prostem padu
Tudi celotna koalicija je prav tako v “knockdownu” in se niti ne zaveda, kaj vse se jim dogaja, meni Vodeb. SD se trezni na svoj način, pravi in dodaja, da je predsednica Tanja Fajon popolnoma izgubljena in dezorientirana – že zaradi afere na pravosodnem ministrstvu; Levica pa se z Mihom Kordišem in podobnimi prav tako ne znajde, trpi pa država in ves narod.

Levica nad Vodeba
Roman Vodeb je tudi seksolog, režiser in dramatik, ki pravi, da so njegove predstave cenzurirane že vsaj deset let, vse od takrat, ko je leta 2012 pomagal referendumsko sesuvati takratni novi Družinski zakonik. Sedaj je najbolj cenzuriran v aktualni gledališki predstavi Razočarana gospodinja pri seksologu, s katero sicer nastopa že sedem let. Več kot 370 ponovitev, več kot 60.000 gledalcev je v Sloveniji zapustilo določen vtis, predstava pa je toliko bolj udarnejša, ker se ve, da ni igralec, pač pa kritični mislec s “psihoanalitičnim pedigrejem”. “V počastitev letošnjega dneva žena sem imel štiri predstave. Levi skrajneži (iz Levice) so bili najbolj aktivni na Ptuju, kjer so pritiskali na ravnatelja ptujske gimnazije Boštjana Šerugo, ki je tudi ptujski podžupan. Najaktivnejša je bila ptujska svétnica Levice Lina Habjanič, ki je organizirala tudi spletno peticijo, da mojo predstavo odpovejo,” je povedal Vodeb in dodal, da je bila Levica pripravljena plačati 600 evrov gimnaziji, da bi prepovedali predstavo.

“Takšne ideološko-politične gonje proti meni, moji predstavi – nenazadnje pa tudi proti moji soigralki Mini Manojlović, ki je za nameček še srbskega porekla, doma je iz Beograda – pač nisem pričakoval. Lina Habjanič je zame sicer nekakšna “uboga reva” oz. “ranjena duša” z anarhičnim pedigrejem, ki jo – če jo psihoanalitično profiliram – v njenem političnem anarhizmu oz. aktivizmu po svoje razumem. Kulturno pa ravno ni, kar je meni oz. nam, King Kong Teatru, počela – še posebej, če vemo, da gre za klasično gledališko predstavo,” je povedal Vodeb. Dotična pripadnica Levice potrebuje nekaj lekcij političnega bonton, čeprav psihoanalitik meni, da bi v resnici rabila neko psihoterapevtsko obravnavo.
Roman Vodeb in Mina Manojlović

Totalitaristične režimske tendence te vlade so grozljive
Sreča v tej ptujski farsi je bila, da je ravnatelj šole Boštjan Šeruga moralno razsoden, dodaja Vodeb, nekorektno je bilo le, da se je po predstavi Habjaničevi opravičeval za to, da ga je gimnazija gostila. “Vsa ta leva scena, ki mi je že pogosto zagodla, je sedaj povezana še z vlado oz. se sistemsko perpetuira s samim Gibanjem Svoboda, ki me ima prek Urške Klakočar Zupančič “na piki”. Vse te totalitaristične režimske tendence so grozljive, zame pa posredno kar boleče. Režim sedaj že skoraj dve leti perpetuira enoumje, družba postaja popolnoma nepluralna, preganja se nas, drugače misleče – tudi v kulturnih dejavnostih, kakršna je gledališče. Fanatični levi politični skrajneži se prav najdejo v tej militantni politično-ideološki farsi, ki je pridobila že status grozljivke.”

V predstavi je tudi Golob, Gabrova, Klakočar Zupančičeva, Štefančič, Tito …
Vodeb je dejal, da je morda za levico prenevaren in nenehno na udaru tudi zato, ker je v satirični komediji Razočarana gospodinja pri seksologu spremenil scenarij, v katerega je vključil tudi Urško Klakočar Zupančič, Roberta Goloba, Tino Gaber, Marcela Štefančiča, Tita in njegovo Jovanko in še koga. “In če me ljudje uslišijo, se aktualna leva ideologija – ki je podpihnjena s feminizmom in gibanjem LGBTIQ+ – sesuje. In v čast mi je, da z gledališko predstavo – kljub temu, da je malce retorično pikantna in pikra, celo mestoma vulgarizirana – pomagam ljudem dopovedati, da so določena početja v seksu med moškim in žensko normalna in naravna – med dvema moškima pač ne”. 

Robert Golob poglablja negativno spiralo svoje vlade
Odgovorni urednik tednika Demokracija dr. Metod Berlec

Datum:
17. 3. 2024, 0:00
Predviden čas branja: 3 min.

Javnomnenjska podpora Golobovi vladi še naprej pada iz afere v afero, iz škandala v škandal. Ocena dela vlade se je v primerjavi s februarjem, ko je bila najnižja v tem mandatu, še znižala, kaže raziskava javnega mnenja, ki jo je za Delo opravilo podjetje Mediana. Po tej anketi bi na volitvah z 22,9 odstotka glasov zmagala stranka SDS (februarja 23,7 odstotka), stranka Gibanje Svoboda pa bi prejela 15 odstotkov glasov (februarja 16,8 odstotka). Tem sledi NSi s 4,9 odstotka (februarja 5,1 odstotka), po 4,4 odstotka bi prejeli stranki SD (februarja 2,6 odstotka) in Levica (februarja 5,3 odstotka).
The Gorgeous Danube Delta in 4k - from Tulcea Romania
00:00
% Buffered
00:02 / 03:07
Copy video url
Play / Pause
Mute / Unmute
Report a problem
Language
Share
Vidverto Player
                   

Med strankami, ki bi ostale pod parlamentarnim pragom, bi največ glasov prejele Piratska stranka (3,2 odstotka), SNS (2,9 odstotka), Resnica (2,7 odstotka), Vesna (1,7 odstotka) in SLS (1 odstotek). V anketo nista bili vključeni Ruparjeva stranka Glas upokojencev in potencialna Logarjeva Platforma sodelovanja. V navezavi na oceno vladnega dela je – podobno kot prejšnji mesec – približno 55 odstotkov vprašanih odgovorilo, da ga vidi negativno, 28 odstotkov vprašanih njihovo delo ocenjuje kot srednje dobro, kot pozitivno pa 13,6 odstotka vprašanih, kar je še nekoliko manj kot februarja. Vprašani so vladi namenili srednjo oceno 2,23 (februarja 2,28), kar je nižje od najslabše ocene, ki so jo v javnomnenjski raziskavi kadar koli dodelili Janševi vladi.
Oglejte si še: Od “zlatarjev” do žrtev in zagovornikov kulture smrti

Prejšnji teden je politični prostor močno pretresla afera, povezana z razkritjem čezmernega posredovanja tajnih podatkov iz Finančne uprave RS (Furs) v Državni zbor RS, in sicer za potrebe parlamentarne preiskovalne komisije. Ta namreč preiskuje sume nezakonitega financiranja političnih strank. Komisijo vodi poslanka Gibanja Svoboda Tamara Vonta. Prej jo je vodila sedaj že nekdanja (zagrizena) poslanka GS Mojca Šetinc Pašek, ki se po novem obnaša kot nekakšna “skesanka”, “žvižgačka”. Razkrila je, da je Furs v Državni zbor RS posredoval preobsežno dokumentacijo, ki naj bi razkrivala davčne tajnosti podjetij in z njimi povezanimi pravnimi in fizičnimi osebami za obdobje 15 let. Obdobje torej sega v leto 2008, čeprav naj bi komisija zahtevala dokumentacijo samo za zadnjih nekaj let. Preobsežno dokumentacijo naj bi v DZ RS poslali na podlagi neformalnega dogovora med Robertom Golobom, generalno sekretarko Gibanja Svoboda Vesno Vuković in direktorjem Fursa Petrom Grumom, ki ga je na to mesto postavila največja vladna stranka. S tem bi v GS nezakonito izvedeli podatke, s katerimi bi skušali diskreditirati opozicijsko SDS, podjetja in medije, ki vladi niso po volji. Priča smo torej slovenski različici afere Watergate, ki jo lahko poimenujemo tudi afera Golobgate.

Kriza srednjih let
Prejšnjo sredo je po sestanku vodstva stranke Gibanje Svoboda posledično sledila novica, da se z mesta generalne sekretarke stranke s koncem meseca poslavlja razvpita Vesna Vuković, ki je v političnih kuloarjih znana kot Golobov Rasputin. Na tem mestu jo bo zamenjal Rok Marolt, ki izhaja iz kroga finančnega ministra Klemena Boštjančiča. Slednjega vse pogosteje omenjajo kot Golobovega naslednika na mestu predsednika stranke GS in predsednika vlade. Z mesta vodje premierjevega kabineta se poslavlja tudi izkušena Petra Škofic. Namesto nje bo to funkcijo opravljal mladi Luka Špoljar, ki je svojo politično kariero začel v propadli Listi Marjana Šarca. Kabinet predsednika vlade s 1. aprilom zapušča še državna sekretarka za kulturo Kaja Širok, poslavlja se tudi premierjeva svetovalka za gospodarske zadeve Saša Leban. Kot pravijo poznavalci, bo to storila na zahtevo Golobove partnerke Tine Gaber, ki ima neverjetno velik vpliv na t. i. sončnega kralja. Slednji je stilsko čisto spremenjen in se po njenih nasvetih navdušuje nad “novo komunikacijsko strategijo”. Zaradi nje se trese stolček tudi direktorici vladnega urada za komuniciranje Petri Bezjak Cirman. Tako naj bi po novem angažiral spletno vplivnico Samanto Cimerman, ki na Instagramu deli nasvete. Pretekli konec tedna je na tem družbenem omrežju zanikal, da se poslavlja z mesta predsednika vlade, in zatrdil, da se ne poteguje za mesto evropskega komisarja za energetiko v prihodnji sestavi Evropske komisije.
Premier Robert Golob v posnetku na Instagramu

“Kar vidim, bi težko imenovali strategija. Mene vse skupaj bolj spominja na krizo srednjih let,” je to za POP TV komentiral strokovnjak za komuniciranje dr. Dejan Verčič. Ob tem je dodal: “Vse skupaj izgleda, kot da se premier v tej situaciji in v zadnjem času odloča s hormoni, ne pa z glavo.” V političnem zakulisju govorijo tudi o tem, da na Goloba poleg Tine Gaber vpliva samo še ljubljanski župan Zoran Janković, medtem ko se “zadnji šef” partije Milan Kučan bolj kot s tem v zadnjem času ukvarja s svojimi zdravstvenimi težavami …

Noč dolgih nožev v Gibanju Svoboda – stranka razpada pred očmi javnosti
Strankarske ljubezni RTV-jevke Mojca Pašek Šetinc in njenega bivšega strankarskega šefa Roberta Goloba je konec. (Foto: STA)

Datum:
25. 10. 2023, 16:30
Predviden čas branja: 5 min.

Začenja se tradicionalni ples razpada instant stranke, ki jo je ustvaril vzporedni mehanizem globoke države. Zgodilo se je s stranko Zares, Pozitivno Slovenijo, SMC, LMŠ, SAB, zdaj se je razkroj – preden smo pričakovali, začel tudi pri Gibanju Svoboda. Stranka, ki je lani zmagoslavno pometla na volitvah in napovedovala dobo nove hegemonije LDS, razpada pred očmi javnosti. Predvsem zaradi vodje – nihče namreč ni predvidel, kakšna nesposobnost, brutalnost in koleričnost se skriva za sobanami državnega upravljanja slovenskih podjetjih. Robert Golob se je iz sončnega kralja spremenil v neotesanega, arogantnega robavsa slovenske politike ter strah in trepet piarovcev stranke, saj nikoli ne vedo, kje in kdaj bodo morali gasiti naslednji komunikacijski požar, ki ga bo povzročil šef. Stranka je v javnomnenjskih anketah – tudi levici naklonjenih – strmoglavila, zdaj pa se je začelo folklorno iskanje “čarovnic” in to celo pri Kučanovi najbolj zvesti operativki.
FPV fun in Iceland. Waterfalls, glacier, beaches and more
00:00
% Buffered
00:03 / 01:39
Copy video url
Play / Pause
Mute / Unmute
Report a problem
Language
Share
Vidverto Player
                   

Poznavalci scene že dolgo samozavestno govorijo, da je Golobovo vlado ustanovil Milan Kučan in njegovi operativci. Jasno je tudi, da med obema alfa samcema neokomunistične revolucije škripa že od predsedniških volitev, ko je Kučan Golobu “podtaknil” kandidaturo Nataše Pirc Musar in z uspešno izvolitvijo te – drugače ne preveč karizmatične in osebnostno težavne političarke – Golobu pokazal, da so ostanki centralnega komiteja zveze komunistov še vedno gospodarji javnega mnenja v Sloveniji. Golobova kandidatka Marta Kos pa je pogorela še pred samimi volitvami. To je bil prvi akt bitke za prestol na slovenski levici.
Preberite še: Oblastna aroganca komisije Mojce Pašek Šetinc

Izključitve v nedemokratičnem duhu šokirale marsikoga
Drugi akt je sledil včeraj, ko se stranka vpričo katastrofalne neučinkovitosti in nepriljubljenosti vlade potaplja in išče krivce znotraj svojih vrst. Svet stranke Gibanje Svoboda je včeraj sprejel sklep o izključitvi Mojce Šetinc Pašek in Roberta Pavšiča iz stranke. Pavšič, bivši vidni poslanec LMŠ, je trenutno zaposlen v kabinetu predsednice državnega zbora Urške Klakočar Zupančič, ki je bila prav tako na vrsti za odstrel, pa je situacijo začasno rešila tako, da se je odpovedala mestu podpredsednice stranke, da je ohranila mesto predsednice DZ.

Po Golobovih besedah sta bila člana izključena, ker sta delala stranki škodo in vnašala nemir v njeno delovanje. Oba sta bila po Golobovih besedah seznanjena z odločitvijo in “kar se nas tiče, je z njima zgodba končana“. Kako sta delala škodo in vnašala nemir, Golob ni razložil, so pa obtožbe vsekakor hude in brutalno komunicirane.
Gre za popoln precedens v slovenski politiki. Navadno so odstopi funkcionarjev in članov strank zavite v celofan piarovskih floskul, tukaj pa je predsednik stranke neposredno in osebno napadel integriteto dveh svojih članov – poleg tega Pašek Šetinčeva ni bila le ena nepomembna poslanka, ampak ena od prvih podpornih članic in parlamentarni obraz stranke – prav tako je vodila preiskovalno komisijo DZ o financiranju zasebnih medijev v politične namene.

Mojca Pašek Šetinc je sicer že komentirala za RTV Slovenija, kjer jo najbrž čaka varni pristanek po propadli politični karieri, ko se enkrat mandat poslanke DZ konča: “Prišla sem na svet stranke in pred začetkom sta me dva člana izvršilnega odbora, Peter Majerle, ki je namestnik generalne sekretarke Vesne Vuković, in predsednik podmladka Matej Grah, obvestila, da naj bi predsednik stranke začel postopek moje izključitve iz stranke. Ko sem vprašala, kaj je razlog, sta mi dejala, da bom dobila po pošti obrazložitev, na katero lahko odgovorim. Nato sem izvedela po televiziji, da sem že kar izključena, ne da bi mi bili predočeni razlogi za izključitev. Po svetu stranke so me klicali posamezni člani sveta in mi razlagali, češ da naj bi bili razlogi za mojo izključitev pravzaprav neko uhajanje informacij novinarjem, kar smatram za klevete, laži in obrekovanja, ki jih je zbrala generalna sekretarka Vesna Vuković. Če je razlog moje izključitve moja nedavna izjava v povezavi s politično integriteto in odgovornostjo, me zelo čudi, da stranka in njen predsednik te vrednote ne delita z mano. Način izključitve brez pojasnila, razprave in pravice do zagovora pa kaže na porazno stanje in tudi siceršnje razumevanje notranje demokracije v stranki.”
Generalna sekretarka stranke Gibanja Svoboda Vesna Vuković velja za desno roko predsednika vlade Roberta Goloba. (Foto: STA)

Kaj je formalni razlog za izgon Pašek Šetinčeve iz stranke, ki med poznavalci velja za Kučanovo linijo znotraj GS, ni jasno niti članom stranke, ki so glasovali za njen odstop. Poluradno naj bi šlo za odtekanje informacij, pri tem pa ni jasno, ali so je vloge krta le sumili ali so jo tudi dokazali. Vsekakor v uredništva tudi desnih medijev zadnje čase prihaja vse več podatkov o zakulisnih dogajanjih znotraj stranke, a ne s strani Mojce Pašek Šetinc, pač pa od obupanih članov in celo funkcionarjev, ki se držijo za glavo vsakič, ko premier odpre usta, in ne morejo verjeti, v kakšno obsedeno stanje je koalicija pripeeljala (prej stabilno) državo.

Do konca
Kaj se torej dogaja znotraj stranke? Je Golob začutil, da so mu dnevi šteti in da mu Kučanova linija od znotraj reže krila, in če res tako čuti, so morda njegovi občutki na mestu? Jasno je, da je Golob stricem iz ozadja v letu dni kaotičnega vladanja zrasel čez glavo in želi porušiti hegemonijo starih sil, ki so si v državi podredile praktično vse državne podsisteme, povrhu pa še medije. Videti je, da je začel trpeti za simptomom, ki mu v vedeževalskih vodah pravijo “shut-eye” (to so tisti vedeževalci, ki skozi leta lažnega vedeževanja začnejo sami sebi verjeti, da so res jasnovidni).
Premier Robert Golob in nekdanji predsednik republike Milan Kučan med intimnim pogovorom (Foto: STA)

Robert Golob je začel sam sebi verjeti, da je osebno zaslužen za zmagoslavje na volitvah. Pozabil je, da je celotna udarna sila politično-medijskega konglomerata strnila vrste in ga podprla kot še nobenega politika v zgodovini države in da je njegova zmaga tudi odmev frustracij, ki jih je del volilnega bazena čutil zaradi pandemije koronavirusa. Golob je postal pravi vernik v samega sebe in očitno je nastopil čas, da se mu pove, da je le orodje v velikem naoljenem stroju tranzicijske levice. Ostržek je v stadiju svojega političnega življenja, ko bo doumel, da ga je ustvaril mojster Pepe.

Vloga opozicije
Pri tem ima zanimivo vlogo tudi desna opozicija, ki ji ni treba narediti nič drugega kot gledati in uživati v samodestrukciji stranke novih obrazov. Vsekakor pa mora z zaskrbljenostjo opazovati fiskalno in operativno katastrofo, ki jo za sabo pušča nesposobna leva vlada. Sanacija po predčasnih volitvah bo vsaj tako zahtevna kot leta 2012 in 2020, ko je desnica prav tako popravljala in odpravljala posledice škodljive leve politike.
