Kadrovske rošade v Svobodi. Se premier Golob že vidi kot evrokomisar za energetiko?
Napovedanih je kar nekaj zamenjav

Odhodi iz ekipe najožjih sodelavcev premierja Roberta Goloba se kar vrstijo. Ob generalni sekretarki stranke Vesni Vuković je odšla tudi vodja premierjevega kabineta Petra Škofic, ki jo bo nadomestil Luka Špoljar.
A. S., G. K., T. L. Š.
8. marec 2024 ob 8.50
Zadnji poseg: 8. marec 2024 ob 22.23
Ljubljana - MMC RTV SLO, Televizija Slovenija, Radio Slovenija
Shrani članek
Preberi članek
Premier Robert Golob. Foto: BoBo
Premier Robert Golob. Foto: BoBo

Z mesta vodje kabineta se poslavlja Petra Škofic, odhod je za TV Slovenija potrdila, več pa ni želela povedati. Zamenjal jo bo 33-letni Luka Špoljar, dosedanji sekretar poslanske skupine Svoboda, kar so potrdili v premierjevem kabinetu. Špoljar je v državnem zboru zaposlen od leta 2018, najprej kot strokovni sodelavec tedanjega LMŠ-ja ob nastopu vlade Marjana Šarca. Neuradna ocena njegovega prestopa je, da lahko zaradi poznavanja zakonodajne veje oblasti veliko pomaga v izvršilni veji, da pa z njegovim odhodom nastaja vrzel v parlamentu, je za TV Slovenija potrdil tudi vodja poslanske skupine Svoboda Borut Sajovic.

Spremembe v vrhu stranke Gibanje Svoboda in premierjevem kabinetu naj bi se nakazovale že nekaj časa. Javnomnenjske raziskave kažejo padec podpore tako v vladi kot stranki Gibanje Svoboda. Kot kaže, bodo zdaj pomembna svetovalna mesta zasedli drugi ljudje.

Popoldne je neuradno zakrožila špekulacija, da želi premier zamenjati direktorico UKOM-a Petro Bezjak Cirman. Kot je povedala za TV Slovenija, s tem ni seznanjena, zato tega ne more komentirati, je poročal Rok Šuligoj.

S 1. aprilom premierjev kabinet zapušča tudi državna sekretarka za kulturo Kaja Širok, po nekaterih informacijah naj bi na drugo delovno mesto odšla tudi svetovalka za gospodarske zadeve Saša Leban.
Kadrovski pretresi v Gibanju Svoboda se nadaljujejo
Odhod Vesne Vuković

Na svojo željo pomemben položaj v stranki zapušča Vesna Vuković, ki s koncem meseca ne bo več generalna sekretarka Gibanja Svoboda. O pomembni vlogi Vesne Vuković in njenem velikem vplivu se je v preteklosti večkrat govorilo, v oddaji Tarča pa so v četrtek zvečer razkrili, da naj bi vplivala tudi na kadrovanje v svetih javnih zdravstvenih zavodov. Za imenovanje članov svetov teh zavodov je odgovoren vodja urada za nadzor, kakovost in naložbe v zdravstvu Tomaž Pliberšek.
Sorodna novica
Pašek Šetinc: Vesna Vuković ni ključni človek stranke. To je Robert Golob.
Kaj pomenijo zadnji odhodi iz premierjevega delovnega kroga?

"O čiščenju je prezgodaj govoriti. Zamenjave se dogajajo že nekaj časa, tudi zaradi notranjih razmerij in afer ministrov iz kvote Svobode," je za Odmeve dejal politolog Marko Hočevar s Fakultete za družbene vede v Ljubljani.

Pomemben kazalnik smeri stranke in vlade se mu zdi tudi imenovanje ministra za finance Klemna Boštjančiča za podpredsednika vlade, hkrati je Boštjančič prevzel vodenje dolgotrajnih pogajanj o reformi plačnega sistema v javnem sektorju. Novi generalni sekretar Gibanja Svoboda bo postal Rok Marolt, zdajšnji direktor Kontrole zračnega prometa Slovenija, ki je bil z Boštjančičem v vodstvenih strukturah nekdanje Adrie Airways, bil pa je tudi generalni sekretar na ministrstvu za finance, ko je položaj prevzel Boštjančič.

Idealen scenarij za prevzem funkcije za Marolta bi bil po poročanju Šuligoja 1. april, saj z 31. marcem odstopi Vesna Vukovič, tak vrstni red pa najverjetneje ni izvedljiv, je za TV Slovenija povedal Marolt, ki je včeraj nadzorni svet Kontrole zračnega prometa obvestil o odpovedi.

Njegova pogodba predvideva trimesečni odpovedni rok, zato je nadzorni svet zaprosil za sporazumno skrajšanje tega roka. Za zdaj odgovora na to, ali jim bo v tem času uspelo poiskati zamenjavo zanj, še nima, direktorja pa na podlagi predloga nadzornega sveta imenuje Slovenski državni holding (SDH).

Dober mesec dni, tako Marolt, je stara ideja o prevzemu mesta generalnega sekretarja Svobode, poleg finančnega ministra Boštjančiča pa ga je predsedniku vlade, s katerim se je pogovarjal, predlagalo še nekaj drugih vidnih članov stranke. Premierju Golobu je predstavil svoj pogled na vodenje stranke, izpostavil je predvsem transparentnost, s čimer se je Golob strinjal.
Vesna Vuković odhaja s položaja v Gibanju Svoboda
Golob kot evrokomisar in Boštjančič kot novi premier?

"Prav Boštjančiča naj bi po nekaterih namigih počasi pripravljali za novega mandatarja, Golob pa naj bi se po evropskih volitvah videl kot novi komisar. Tu lahko dodam tvit predsednika SDS-a Janeza Janše. Navajam: Drži. Golob že nekaj časa nadleguje kolege v Evropskem svetu, da bi rad bil prihodnji komisar za energetiko," je kadrovske rošade v Svobodi za Radio Slovenija komentiral Tomaž Celestina.
Ali premier Golob po evropskih volitvah meri na stolček evrokomisarja za energetiko? Foto: EPA
Ali premier Golob po evropskih volitvah meri na stolček evrokomisarja za energetiko? Foto: EPA
Okrepljena vloga Mateja Arčona?

Krepila naj bi se tudi vloga podpredsednika stranke Mateja Arčona. "Vse menjave so se zgodile v soglasju s predsednikom vlade in stranko. Gre za del manjše reorganizacije našega dela tako v stranki, vladnem kabinetu kot tudi poslanski skupini, s katero stremimo k izboljšanju dela stranke, ki je vpeta v parlament in vlado," je kadrovski prepih v krogu Roberta Goloba za STA komentiral podpredsednik Gibanja Svoboda in minister za Slovence v zamejstvu in po svetu Matej Arčon. Nadeja se izboljšanja kakovosti dela, saj lahko "pridejo tudi novi ljudje z novimi idejami, da izpolnimo tiste cilje, ki smo si jih zadali, ko smo oblikovali vlado".

Cilj vseh menjav pa je po njegovih besedah še bolj povezana stranka na vseh ravneh njenega delovanja ter boljša komunikacija. Pri slednji je poudaril zlasti pojasnjevanje ljudem, kaj želijo doseči s predlogi zakonov. "Ne da pustimo opoziciji, da najmanjšo luknjo spretno izkoristi in jo obrne, ljudje pa napačno razumejo namen določenega zakona," je pojasnil postavil Arčon, ki naj bi prevzel določene naloge pri komunikaciji.

Po informacijah STA-ja bi lahko prevzel celo vlogo uradnega vladnega govorca. Na kakšen način naj bi to storil, s predsednikom vlade menda še nista dorekla, na mizi pa naj bi bila tudi možnost, da Arčon postane podpredsednik vlade. "S predsednikom sva se v preteklosti pogovarjala, se še in se še bova pogovarjala tudi o tem, kako izboljšati komunikacijo na več ravneh. V naslednjih tednih bomo tudi sporočili, kako se bomo na tem področju organizirali," je napovedal Arčon.
Kadrovske spremembe v najožjem krogu predsednika vlade se nadaljujejo
Mesec: Koalicija ima našo polno podporo

Podpredsednik vlade in minister za delo iz vrst Levice Luka Mesec je dosedanje sodelovanje z Golobovimi sodelavci, ki so na izhodnih vratih, ob robu srečanja z Društvom SOS telefon opisal kot dobro. Verjame, da jim bo predsednik vlade v kratkem predstavil tudi nove sodelavce. O vzdušju v koaliciji pa je dejal, da dokler so koalicija, usmerjena v izpolnjevanje koalicijskih zavez, med drugim je poudaril stanovanja, dolgotrajno oskrbo in pokojnine, "toliko časa ima ta koalicija mojo in našo polno podporo".

Arčon je še zatrdil, da je največja vladna stranka stabilna in da ne gre za medsebojna nerazumevanja. "Obratno, gre za veliko odkritega pogovora in iskanje najboljših načinov in rešitev pri različnih tematikah." Enako po njegovih besedah velja za poslansko skupino. "Kljub turbulenci, ki se je zgodila ob izključitvi Mojce Šetinc Pašek, vodja poslanske skupine Borut Sajovic naše poslance dobro povezuje, večjih pripomb osebno nimam," je poudaril.

Ob tem je zanikal, da bi v stranki govorili o morebitni zamenjavi Sajovica. Sicer pa je to stvar v pristojnosti poslancev, je dodal.
Zamenjavo Sajovica naj bi zahteval Golob

Zaokrožila so namreč namigovanja, da naj poslanske skupine Gibanja Svoboda ne bi več vodil Sajovic, ki pa je za Televizijo Slovenija to zavrnil. Poudaril je, da o razdelitvi vlog v poslanski skupini odločajo vsi poslanke in poslanci Svobode in da se o spremembah doslej niso pogovarjali, je poročala Kaja Kokot Žanič.

Zamenjavo Sajovica naj bi neuradno zahteval premier, kar je v poslanski skupini povzročilo nemalo nemira. "Imenovanje in razreševanje vodje poslanske skupine je v pristojnosti poslancev in ne premierja, sam vzvodov za to nima. Dodatna težava je tudi, da Svoboda pravil sploh nima sprejetih. Da Sajovic svoje delo dobro opravlja in da v največji poslanski skupini deluje pomirjujoče, poudarjajo tudi številni Svobodini poslanci," je za TV Slovenija poročal Šuligoj.

Sajovic je za STA dejal, da se o tem v poslanski skupini niso pogovarjali. Kakršna koli menjava na čelu poslancev Svobode mora biti skupna odločitev poslanske skupine, je dejal in zatrdil, da ta deluje dobro in usklajeno, ugibanja o njegovi zamenjavi pa da so natolcevanja.

O tem, ali še uživa zaupanje premierja in predsednika stranke Goloba, pa je Sajovic še dejal, da tega ne more komentirati, saj "mora to povedati kdo drug".

"S tem nisem seznanjena, vodja poslanske skupine zame osebno deluje dobro, konstruktivno, povezovalno, kakšnih drugih informacij od kod drugod pa nimam," je v Odmevih dejala predsednica DZ-ja in nekdanja podpredsednica Gibanja Svoboda Urška Klakočar Zupančič. Dodala je, da na evropskih volitvah ne bo sodelovala, ker "sta razloga dva, prvi je dokončati mandat in uresničiti cilje, drugi pa je popolnoma osebni."

Stanje je za TV Slovenija komentirala tudi ustanovna članica in nekdanja podpredsednica Gibanja Svoboda Marta Kos, ki je iz stranke odšla prva od številnih, zdaj pa nima več stikov znotraj stranke: "Lahko povem samo to, kar se vidi od zunaj. Vidijo se trenja in negotovosti in tudi to, da vlada ne dela tistega, kar je obljubljala. Ni vlade na svetu, ki ne bi imela težav, težave nastanejo, ko trenja in nesoglasja navzven prevladajo in ljudje dobijo občutek, da se politiki ukvarjajo samo še sami s seboj. Takrat se pojavi to, da ni več zaupanja, da vlada res dela tisto, za kar je postavljena - v dobro svojih državljanov."

Z.Dej preimenovan v Gibanje Svoboda, za predsednika izvoljen Robert Golob
Podpredsednica stranke postala Urška Klakočar Zupančič

Na kongresu stranke Z.Dej, ki je po novem Gibanje Svoboda, so člani izvolili novo vodstvo, predsednik je postal Robert Golob. "Verjamem, da bo ekipa v prihodnjih dneh in tednih še zrasla, ker se ljudje pridružujejo dnevno," je dejal Golob.
M. Z.
26. januar 2022 ob 17.51
Zadnji poseg: 26. januar 2022 ob 23.11
Ljubljana - MMC RTV SLO, Televizija Slovenija, STA
Shrani članek
Preberi članek
Robert Golob je med ključnimi tremi ključnimi programskimi izhodišči izpostavil podnebno agendo, zdravstvo in zdravstveno krizo ter izzive medgeneracijskega dialoga. Foto: BoBo/Borut Živulović
Robert Golob je med ključnimi tremi ključnimi programskimi izhodišči izpostavil podnebno agendo, zdravstvo in zdravstveno krizo ter izzive medgeneracijskega dialoga. Foto: BoBo/Borut Živulović

"Namenoma smo uporabili izraz, ki se mu reče gibanje, ker želimo pokazati, da nismo navadna ali klasična stranka, da smo drugačni," je v prvi izjavi po izvolitvi za predsednika Gibanja Svoboda dejal Robert Golob. Na kongresu, na katerem je torej stranka Z.dej dobila novega predsednika in tudi ime, je bila izvoljena tudi ožja ekipa vodstva stranke. Za podpredsednico je bila izbrana Urška Klakočar Zupančič, za sekretarja stranke pa Matej Arčon. Za predsednico sveta stranka po bo napovedih Goloba imenovana Mirta Koželj.

"To je ogrodje ekipe. Z današnjim dnem smo vzpostavili platformo, v katero vabimo vse, da se nam pridružijo. In verjamem, da bo ekipa v prihodnjih dneh in tednih še zrasla, ker se ljudje pridružujejo dnevno," je dejal Golob. Napovedal je, da bo imelo gibanje v marcu predvidoma volilno konvencijo in kongres. "In takrat verjamem, da bomo imeli tudi listo kandidatov za volitve. Listo bomo potrjevali z zbiranjem podpisov," je pojasnil.
Ob predsedniku gibanja je 169 delegatov izbralo tudi ožje vodstvo. Foto: BoBo/Borut Živulović
Ob predsedniku gibanja je 169 delegatov izbralo tudi ožje vodstvo. Foto: BoBo/Borut Živulović

Programska izhodišča po besedah Goloba ostajajo podobna, a močnejša od teh, kot jih je imela stranka Z.Dej. "Podnebna agenda je agenda, ki je meni neizmerno pri srcu. Je tista, za katero verjamem, da je najključnejša za prihodnost Slovenije in predvsem naših otrok. Zato ostaja na prvem mestu. Zagotovo pa ne moremo ubežati niti temu, da se zelo resno spoprijemamo z zdravstveno krizo, s covidom in z zdravstvom kot takim, in da naslovimo vse izzive medgeneracijskega dialoga – tako mlade kot starejše," je glavna tri programska izhodišča povzel predsednik Gibanja Svoboda.

Poleg podnebne agende, problematike zdravstva in krepljenja medgeneracijskega dialoga je kongres po besedah Goloba sicer potrdil še druga programska izhodišča, a ta tri so tista, okrog katerih nameravajo združevati podpornike in simpatizerje.
Prizadevanja za ponovno vzpostavitev vladavine prava

"Zavzemali se bomo tudi za spoštovanje, svobodo, demokracijo in za ponovno vzpostavitev vladavine prava," je napovedala podpredsednica gibanja Urška Klakočar Zupančič. Dodala je, da je njihov cilj vključujoča družba, z jasno začrtanimi mejami, kaj je dovoljeno in kaj ne. Podpredsednica gibanja je širši javnosti znana kot ljubljanska okrajna sodnica, ki je bila zaradi kritičnih zapisov na račun vlade in premierja razrešena vodenja oddelka sodišča, disciplinska komisija sodnega sveta pa jo je potem oprostila vseh obtožb.
Golob je v izjavi za medije napovedal, da se bodo v stranki udeležili sestanka s strankami KUL. V njih vidijo
Golob je v izjavi za medije napovedal, da se bodo v stranki udeležili sestanka s strankami KUL. V njih vidijo "naravnega zaveznika" je dejal, o tem, ali bi se pridružil koaliciji, pa je še prezgodaj govoriti, je navedel. Foto: BoBo/Borut Živulović

Sekretar stranke Matej Arčon, nekdanji novogoriški župan, je pojasnil, da bo njegova prva naloga pripraviti predlog ekipe, ki bo "nastopala v prvi fronti 24. aprila". "Čaka nas trdo delo, predvsem z željo dobiti čim boljše in kakovostne poslanke in poslance in vse druge kandidate," je dejal nekdanji novogoriški župan in dodal, da verjame, da bo gibanje na volitvah doseglo odličen izid.
Golob: Ne vstopam v politiko, da bi se prepiral z drugimi politiki

"Bom ekspliciten. Ljudje imajo dovolj prepiranja med politiki. Sam ne vstopam, nihče od nas ne vstopa v politiko, da bi se prepiral z drugimi politiki, kaj si mislijo o njem," je Janševe izjave, da je popravni izpit Jankovića, komentiral Golob. Dejal je, da z ekipo v politiko vstopa, ker verjame, "da je treba Slovencem in Slovenkam dati boljšo prihodnost". "Kar govorijo drugi o nas, je nepomembno. O tem naj presojajo volivci in volivke, ali jim je pomembno, kaj ljudje govorijo, ali tisto, kar bodo naredili, ker znajo to tudi dokazati," je dejal.

Potrdil je, da se bo sestanka s predstavniki KUL-a udeležil. "Seveda vidimo v strankah KUL-a našega naravnega zaveznika. Ker verjamemo, da če hočemo priti do svobode, kar je naš glavni cilj, moramo sodelovati z vsemi, ki spoštujejo iste vrednote," je dejal Golob in dodal, da si povabilo KUL-a šteje v čast. Kot je poudaril, je za špekulacije, da bi Gibanje Svoboda postalo del KUL-a, prezgodaj govoriti.

Za Odmeve je povedal, da bodo pogovori koristni v primeru, če bodo spoštljivi in v duhu sodelovanja. Voditeljica Odmevov ga je ob tem spomnila na ostrejše besede iz SD-ja, kjer so začeli spominjati na nove obraze, ki so že razočarali, pa da je lahko nekdo uspešen direktor, če vodi monopol. Golob je na to odvrnil samo, da je GEN-I večino prihodkov ustvaril na tujih trgih. Zavrnil je tudi namige Janše in drugih, da gre za "skakača namesto kraljice" in da gre za "Jankovićev poskus". K vstopu v državno politiko ga ni nihče nagovarjal, kvečjemu je za to soodgovoren kar Janša zaradi "avtoritativnega" načina vodenja države. Golob je še ponovil napoved, da ne bo sodeloval z nobeno stranko, ki sodeluje z obstoječo koalicijo.
Golobova stranka je Gibanje Svoboda
Leben na kongresu podal odstopno izjavo

Pred izbiranjem novega vodstva je Jure Leben, ki je stranko vodil od njenega nastanka maja lani, podal odstopno izjavo. "Ne zamenjujte tega s tem, da odstopam od naših temeljnih vrednot. Nikoli. Svoboda, spoštovanje, demokracija in strpnost je moj in naš, dragi člani, način življenja," je dejal Leben in kot ključni cilj izpostavil skrb za okolje in človeka. "Politika ni umetnost enega človeka in prav gotovo Stranka zelenih dejanj ni stranka enega človeka. S tem v mislih sem miren podal odstopno izjavo z mesta predsednika stranke. Moja tri dekleta, na čelu s Haio, enoletno punčko iz Sierre Leone, ki sem ji konec 2021 postal oče, me v tem trenutku potrebujejo vsaj toliko, kot ta država potrebuje Goloba," je še dejal Leben.

Robert Golob je sicer v zadnjih dneh med ključnimi vrednotami, za katere se zavzema, izpostavil kulturo vrlin in ravnovesje oziroma združevanje na videz nemogočih ciljev, kar je uspelo tudi družbi Gen-I. Kot ključno je tako poudaril prizadevanja za to, da imaš lahko hkrati najvišji BDP, najnižje cene življenja, najvišje plače državljanov in nič dolga. Pri tem je izpostavil vlaganje v prave stvari. Kot potrebno usmeritev delovanja v politiki je navedel zeleno in digitalno ter vlaganje v ljudi. Ključ pa je tudi delitev ustvarjenega, je dodal.
Med potencialnimi člani in zavezniki več imen in skupin

V zadnjih tednih se je sicer v medijih poleg nekdanjega novogoriškega župana Mateja Arčona, ki je zasedel mesto sekretarja stranke, med morebitnimi Golobovimi politični sopotniki omenjalo več imen. Med drugimi lani razrešeni predsednik uprave Elektra Ljubljana Andrej Ribič, pa tudi nepovezana poslanca Janja Sluga in Jurij Lep. Kot je v pogovoru za N1 v torek navedel Golob, pričakuje, da se bosta Sluga in Lep udeležila kongresa, potrdil pa je tudi, da sta že vstopila v stranko.
Sorodna novica
Ima Golob že dva poslanca? Bogovič: Povežimo Slovenijo je odgovor na delitve.

Sluga je pa je pred kongresom pojasnila, da sta se s kolegom poslancem Jurijem Lepom "pridružila projektu, ki je popolnoma drugačen od vseh, ki v tem trenutku obstajajo". Hkrati menita, da je prav ta projekt tisto, kar razklana in polarizirana Slovenija v tem trenutku potrebuje. Po besedah Sluge vodjo projekta ocenjujeta tudi kot dobrega kandidata za predsednika vlade, z vsemi kompetencami, ki jih posameznik potrebuje za takšno funkcijo.

Golob je sicer še pojasnil, da že zdaj sodeluje s štirimi med seboj nepovezanimi skupinami, ki bodo po kongresu začele pripravljati skupni usklajen program. V preteklih tednih se je Golob sešel tudi s predsedniki strank KUL-a, ti so nanj v ponedeljek naslovili vabilo, naj se jim prihodnji teden pridruži na rednem tedenskem sestanku. Na morebitno povezovanje z Golobom pa računata tudi LIDE pod vodstvom Igorja Zorčiča in DeSUS, ki se sicer že dogovarjata o skupni kandidatni listi za volitve v DZ.
Janša: Potem ko ni uspelo kraljici, poskušajo s skakačem

Predsednik vlade Janez Janša je napovedan vstop Roberta Goloba v politiko komentiral ob robu vladnega obiska v Posavju. Po basni o sokolu, s katero je Golobov vstop v politiko komentiral na Twitterju, je tokrat postregel z drugačno prispodobo. "Po mojem mnenju gre bolj za popravni izpit Zorana Jankovića. Če uporabim besede, ki jih je uporabil prav gospod Golob – potem ko ni uspelo kraljici, poskušajo s skakačem," je dejal Janša.

Medtem je gospodarski minister Zdravko Počivalšek Golobu čestital za odločitev o vstopu v politiko. "Želim, da bo s svojo stranko na političnem področju uspešen," je dejal za Televizijo Slovenija.

Iz Gibanja Svoboda so izključili 2 člana stranke
Novice iz Slovenije v lažje razumljivem jeziku

Izključili so poslanko Mojco Šetinc Pašek in nekdanjega poslanca Roberta Pavšiča.

25. oktober 2023 ob 09:00
Gibanje Svoboda in Robert Golob. Foto: BoBo/Borut Živulović
Gibanje Svoboda in Robert Golob. Foto: BoBo/Borut Živulović

Gibanje Svoboda je politična stranka.
Ima največ poslancev v državnem zboru.
V državnem zboru imajo 41 poslancev.

Predsednik stranke je Robert Golob.
Robert Golob je tudi predsednik vlade.
Iz stranke so izključili 2 člana

24. oktobra so na srečanju sveta stranke izključili 2 člana.
Izključili so poslanko Mojco Šetinc Pašek
in nekdanjega poslanca Roberta Pavšiča.
Robert Pavšič je bil zaposlen
v kabinetu predsednice državnega zbora.
Poslanka Mojca Šetinc Pašek. Foto: MMC RTV SLO
Poslanka Mojca Šetinc Pašek. Foto: MMC RTV SLO

Robert Golob je po seji stranke rekel:
Ostajamo trdni in enotni.
Uresničujemo voljo volivk in volivcev.
Ne bomo dovolili, da bi kdor koli kot rušil stranko.
Člana sta bila izključena,
ker sta delala stranki škodo.
Člana sta vnašala nemir v njeno delovanje.
Oba člana sta bila seznanjena z odločitvijo.

Mojca Šetinc Pašek rekla:
O začetku izključitve so me obvestili.
O izključitvi sem izvedela po televiziji.
Nekateri člani stranke so me klicali.
Rekli so,
da so me izključili,
ker sem delila informacije o strani novinarjem.
To so laži.
Urška Klakočar Zupančič
ni več podpredsednica stranke Gibanje Svoboda
Sara Žibrat in Urška Klakočar Zupančič. Foto: BoBo/Borut Živulović
Sara Žibrat in Urška Klakočar Zupančič. Foto: BoBo/Borut Živulović

Urška Klakočar Zupančič je
članica stranke Gibanje Svoboda.
Bila je podpredsednica stranke.
Klakočar Zupančič je stranko obvestila,
da ne želi biti več podpredsednica.
Rekla je, da ima preveč dela drugje.

Nova podpredsednica Gibanja Svoboda
je poslanka Sara Žibrat.

Urška Klakočar Zupančič je predsednica državnega zbora.
V različnih medijih so pisali,
da v stranki želijo,
da Urška Klakočar Zupančič ne bi bila več
predsednica državnega zbora.

Robert Golob je rekel:
O tem nikdar nismo govorili.
Namen Gibanja Svoboda je,
da je stranka enotna.
Da mislijo enotno.
In da delujejo enotno.

Anketa: Svoboda se je približala SDS-u

Gibanje Svoboda, ki ga vodi Robert Golob, se je približalo stranki SDS Janeza Janše, je pokazala javnomnenjska raziskava Mediane za POP TV.
26. maj 2024 ob 22.22
STA
Shrani članek

Aktualno vlado podpira 32,8 odstotka anketirancev, nasprotuje ji več kot polovica. Med strankami še vedno vodi SDS.

SDS bi podprlo skoraj 18,8 odstotka volivcev (aprila 23,8 odstotka), Gibanje Svoboda pa 15,3 odstotka volivcev (aprila 17,4 odstotka). Sledita jima SD s 6,3-odstotno podporo (aprila 4,9-odstotno) in NSi, ki uživa 5,6-odstotno podporo (aprila 5,2-odstotno), na peto mesto se je tokrat prebila neparlamentarna Resnica s 4,1 odstotka podpore. Sledi Levica s 3,2-odstotno podporo (aprila 4,3-odstotno).

Tudi Vesna iz neparlamentarnega bloka je prejela 3,2-odstotno podporo (aprila 2,9-odstotno). Sledijo ji Pirati z 2,7-odstotno podporo (aprila 3,1-odstotno). SNS je prejel 1,2 odstotka (aprila 2,4 odstotka), SLS en odstotek (aprila 1,3 odstotka), stranka Naša prihodnost in Dobra država po 0,8 odstotka (1 odstotek), Naša dežela ostaja na 0,7 odstotka in Konkretno na 0,1 odstotka (0,2 odstotka). Podpora preostalim strankam je razdrobljena v preostalih osmih odstotkih.

Delež neopredeljenih volivcev je nekoliko narasel, več kot petina, 21,8 odstotka anketirancev, ne ve, katero stranko bi volilo (april 17,3 odstotka). Desetina, 10,4 odstotka, ne bi volila nobene stranke (aprila 7,2 odstotka), drugi (1,7 odstotka) pa niso želeli odgovoriti.

Podporo delu parlamenta je v raziskavi izreklo 23,7 odstotka vprašanih. 54,8 odstotka vprašanih dela parlamenta ne podpira, 21,6 odstotka pa se jih pri tem vprašanju ni opredelilo.

Med politiki najbolj priljubljena ostaja predsednica republike Nataša Pirc Musar. Sledita ji novi predsednik SD-ja Matjaž Han in poslanec SDS-a Anže Logar. Četrta je predsednica državnega zbora Urška Klakočar Zupančič, peti je finančni minister Klemen Boštjančič. Ministrica za pravosodje Andreja Katič je šesta, poslanec NSi-ja Jernej Vrtovec sedmi, sledijo pa poslanec SD-ja Jani Prednik, ministrica za kulturo Asta Vrečko in minister za obrambo Marjan Šarec.

Premier in predsednik Svobode Robert Golob pa je skočil na 11. mesto. Na zadnjih treh mestih je tokrat SDS-trojček, prvak Janez Janša, vodja poslancev SDS-a Jelka Godec in poslanec Zvonko Černač.

Mediana je raziskavo za POP TV izvedla med 21. in 24. majem na reprezentativnem vzorcu 713 polnoletnih prebivalcev Slovenije.

Robert Golob najbolje ocenjen politik, Gibanje Svoboda z več kot petinsko podporo vprašanih
Javnomnenjska raziskava Inštituta Mediana za RTV Slovenija

Februarska javnomnenjska raziskava Mediane za RTV Slovenija kaže, da bi trenutno med strankami, ki so napovedale udeležbo na aprilskih parlamentarnih volitvah, največ glasov dobilo Gibanje Svoboda (20,2 %), SDS bi bil drugi (15 %), tretja pa Levica (7 %).
G. C.
6. februar 2022 ob 18.31
Zadnji poseg: 6. februar 2022 ob 19.41
Ljubljana - MMC RTV SLO
Shrani članek
Preberi članek
Foto: BoBo
Foto: BoBo

Inštitut Mediana je konec januarja in na začetku februarja za RTV Slovenija opravil javnomnenjsko poizvedbo, ki jo do parlamentarnih volitev objavljamo vsako prvo nedeljo v mesecu.

Na vprašanje, katero stranko bi najverjetneje volili, če bi bile volitve jutri (upoštevane so trenutne parlamentarne in neparlamentarne stranke, ki so dobile vsaj odstotek glasov na zadnjih volitvah), bi največ oziroma 18,5 odstotka anketirancev podprlo stranko SDS (0,9 odstotne točke več kot januarja). SD bi podprlo 9,1 odstotka volivcev (3,3 odstotne točke manj kot januarja), Levico osem odstotkov (1,2 odstotne točke več kot januarja), LMŠ šest odstotkov (pol odstotne točke več kot januarja), NSi 4,5 odstotka (januarja bi ga volilo 4,6 odstotka), SAB pa 3,1 odstotka (0,8 odstotne točke manj kot januarja).

Med parlamentarnimi strankami se tri stranke ne bi več uvrstile v parlament. DeSUS bi podprlo le še 1,4 odstotka volivcev (1,5 odstotka januarja), SNS 1,5 odstotka (1,4 odstotka januarja) in Konkretno (nekdanji SMC) le odstotek (0,8 odstotka januarja). Med obstoječimi neparlamentarnimi strankami bi največ podpore prejeli Pirati, in sicer 1,9 odstotka (3,3 odstotka januarja), sledijo jim Zeleni z 1,8 odstotka (2,4 odstotka januarja), Dobra država z 1,3 odstotka (1,9 odstotka januarja) in SLS z 1,2 odstotka (1,9 odstotka januarja). 17,8 odstotka vprašanih še ni vedelo, katero stranko bi podprli. Januarja je bilo takih 19,2 odstotka.
Foto: MMC RTV SLO
Foto: MMC RTV SLO
Velika prednost Gibanja Svoboda pred drugimi strankami
Večina si želi sproščanja ukrepov

Na vprašanje, kakšno je vaše mnenje o morebitnih spremembah ukrepov za obvladovanje epidemije, je večina vprašanih podprla njihovo sprostitev. 52,6 odstotka vprašanih namreč meni, da bi se ukrepi morali sprostiti, 27 odstotkov jih meni, da bi morali ostati enaki, 14,1 odstotka pa podpira morebitno zaostritev ukrepov.

Na parlamentarnih volitvah bodo poleg zdajšnjih parlamentarnih in neparlamentarnih strank sodelovale tudi nove stranke, ki niso sodelovale še na nobenih volitvah. V tem primeru bi bila podpora strankam precej drugačna. Stranki Gibanje Svoboda, ki jo vodi Robert Golob, bi glas namenilo nekaj več kot petina anketirancev oz. 20,2 odstotka (januarja bi njegovo stranko volilo 13,4 odstotka vprašanih). SDS bi podprlo 15 odstotkov vprašanih (januarja 12 odstotkov), Levico sedem odstotkov (januarja 4,4 odstotka), SD 6,6 odstotka (januarja 6,2 odstotka), LMŠ 5,2 odstotka (januarja štirje odstotki), NSi 4,9 odstotka (januarja 3,4 odstotka), Stranko Aleksandre Pivec Naša dežela pa 4,2 odstotka (januarja 5,7 odstotka).

Sledijo SAB s 3,2 odstotka (januarja 3,7 odstotka), SNS z 2,5 odstotka (januarja 1,7 odstotka), Povežimo Slovenijo (SLS, Konkretno, Zeleni Slovenije in Nova ljudska stranka) z 2,3 odstotka (januarja 3,9 odstotka), Piratska stranka z 2,1 odstotka glasov (januarja 3,5 odstotka), stranka Igorja Zorčiča LIDE z 1,4 odstotka (januarja 1,4 odstotka), Dobra država z 1,3 odstotka (januarja 1,1 odstotka) ter DeSUS z 0,5 odstotka (januarja 0,8 odstotka). Nekaj več kot 11 odstotkov vprašanih ni vedelo, koga bi volili (januarja 14,9 odstotka).
Večje zanimanje za nove stranke

"Če kaj izstopa v tokratnem merjenju, sta ohranjanje podpore SDS-u in Levici in zmanjševanje podpore drugim strankam KUL-a, zlasti pa SD-ju," je za Radio Slovenija rezultate raziskave komentirala direktorica Mediana Janja Božič Marolt.

"V zadnjem merjenju se že v naboru do zdaj aktivnih obstoječih strank, s katerimi smo se soočali v zadnjem obdobju, izkazuje deset odstotkov vprašanih, ki na vsak način vztrajajo pri podpori eni izmed novonastalih strank," je dodala glede vedno večjega zanimanja za nove stranke.
Foto: MMC RTV SLO
Foto: MMC RTV SLO
Malce boljša ocena dela vlade

Mediana je anketirance tudi tokrat spraševala, kako ocenjujejo delo slovenske vlade v zadnjem mesecu na lestvici od 1 (zelo negativno) do 5 (zelo dobro). Največ vprašanih, 29,7 odstotka, delo vlade ocenjuje kot zelo negativno (prejšnji mesec 32,7 odstotka), 21,3 odstotka vprašanih pa kot negativno (prejšnji mesec 19,8 odstotka). 23,7 odstotka vprašanih bi delu vlade dalo oceno tri oziroma njenega dela ne ocenjuje ne negativno ne pozitivno (prejšnji mesec 24,7 odstotka). 12,1 odstotka vprašanih delo vlade ocenjuje kot pozitivno (prejšnji mesec 8,5 odstotka), 11,4 odstotka pa kot zelo pozitivno (12,5 odstotka prejšnji mesec). 1,9 odstotka anketirancev se glede vprašanja ni opredelilo. Povprečna ocena vlade znaša 2,53 (prejšnji mesec 2,47).

"Vlada si v zadnjem času ne samo utrjuje položaj, pač pa si podporo celo zvišuje, kar v resnici ni presenetljivo glede na to, kaj vse razdeljuje državljanom," je večjo podporo vladi komentirala direktorica Mediane.
Foto: MMC RTV SLO
Foto: MMC RTV SLO
Robert Golob najbolje ocenjen politik

Na vrhu lestvice ocen dela politikov je po podatkih raziskave Robert Golob (ocena 2,95), ki je prehitel predsednika republike Boruta Pahorja (ocena 2,94). Na tretjem mestu je predsednik državnega zbora Igor Zorčič (2,63) in na četrtem predsednica stranke SD Tanja Fajon (2,6). Na petem mestu je podpredsednik stranke Konkretno in predsednik državnega sveta Alojz Kovšca. Sledijo mu odstopljeni predsednik Dobre države Bojan Dobovšek, Matej Tonin (NSi), Marjan Šarec (LMŠ), Luka Mesec (Levica), Alenka Bratušek (SAB) in Aleksandra Pivec (Naša dežela) ter Janez Janša (SDS).
Če bi bile volitve, bi zmagalo Gibanje Svoboda
Foto: MMC RTV SLO
Foto: MMC RTV SLO

Vir: RTV Slovenija iz raziskave Inštituta Mediana, d. o. o., 31. 1.–3. 2. 2022, velikost vzorca: 1030, starost: nad 18 let.


Golob na kongresu Gibanja Svoboda: Vrnili smo mir in dostojanstvo
Na kongresu zaznamujejo združitev Gibanja Svoboda z LMŠ-jem in SAB-om

Predsednik Gibanja Svoboda Robert Golob je na kongresu med dosežki od prevzema vlade poudaril vrnitev miru in dostojanstva državljanom, ki niso več deležni žalitev in preganjanja. Kongres je sicer potekal v znamenju združitve s strankama SAB in LMŠ.
La. Da.
12. november 2022 ob 12.33
Zadnji poseg: 12. november 2022 ob 15.54
Maribor - MMC RTV SLO, STA, Radio Slovenija
Shrani članek
Preberi članek
Člani Gibanja Svoboda se na kongresu sestajajo dober teden pred lokalnimi volitvami, na katere se stranka, nastala na začetku leta, podaja prvič. Foto: BoBo
Člani Gibanja Svoboda se na kongresu sestajajo dober teden pred lokalnimi volitvami, na katere se stranka, nastala na začetku leta, podaja prvič. Foto: BoBo

Četrti kongres Gibanja Svoboda je bil namenjen predvsem dokončni združitvi strank liberalne sredine. Stranke Gibanje Svoboda, LMŠ in SAB so po uradni združitvi od danes naprej v eno družino povezane tudi na simbolni ravni, je po kongresu dejal prvak Gibanja Svoboda in premier Robert Golob.

Združitev je po njegovih besedah pomembna ne le, ker so želeli povezati razdrobljene politične sile na levi sredini, pač pa tudi, ker so lahko s politično izkušenimi kadri hitro oblikovali novo vlado, ki je učinkovita in se hitro odziva na energetsko in draginjsko krizo.
Združevanje leve sredine

Alenka Bratušek, nekdanja predsednica SAB-a, zdaj državna sekretarka na ministrstvu za infrastrukturo, je pred začetkom kongresa dejala, da gre za zgodovinsko, pogumno potezo premierja Goloba, in vseh treh strank – Gibanja Svoboda, SAB-a in LMŠ-ja.

Združevanje na levi sredini političnega prostora lahko po njenem mnenju Sloveniji dolgoročno zagotovi politično stabilnost in levosredinsko vlado. "Zgodovinsko gledano, so bile levosredinske vlade najboljše v Sloveniji in so sprejemale najpomembnejše odločitve v naši državi. Svoje izkušnje in znanje delimo v naši skupni stranki," je dejala.

"Geneza našega delovanja sega že v čas pred volitvami, ko smo vsi skupaj sprejeli odgovorno odločitev, da ne bomo gledali le na svoje točke, ampak da smo vsi skupaj pripomogli k temu, da se je 24. aprila končno odpravilo tisto mračnjaško obdobje," je ob robu kongresa dejal nekdanji predsednik LMŠ-ja Marjan Šarec. "Ko nas je Golob pozval k sodelovanju oz. združitvi strank, je bil odgovor na dlani," je dodal. Vse tri stranke po njegovih besedah namreč premorejo človeški kapital in potencial. Ob tem so v stranki pojasnili, da so vsi člani LMŠ in SAB ob združitvi samodejno postali člani Gibanja Svoboda.
Foto: BoBo
Foto: BoBo
Golob: Ljudem smo vrnili mir in dostojanstvo

Golob se je v svojem nagovoru na kongresu udeležencem zahvalil, da so se pred skoraj enim letom odločili za pot v državno politiko. Izhajal je s stališča, da je bila družba dve leti priča razgradnji vseh sistemov. Z nemim opazovanjem dogajanja pa je po njegovih besedah naraščalo spoznanje, da se spremembe brez lastnega angažmaja in načrtovanja ne bodo zgodile.

Te pa so bile nujne, predvsem zaradi prihodnjih generacij, je prepričan predsednik vlade. Spomnil je, da je ob vstopu na politični parket to pot imenoval dogodivščina in vse, ki verjamejo v iste vrednote, povabil k sodelovanju.

Danes lahko po Golobovih besedah s ponosom gledajo na prehojeno pot od ustanovitve stranke na začetku leta, zmage na aprilskih državnozborskih volitvah do sestave vlade. Prepričan je, da so ljudem vrnili mir in dostojanstvo ter da ti niso več deležni žalitev in preganjanja. To pa je osnovni predpogoj, da bo njihova zgodba trajna, ocenjuje Golob.

Golob je po dobrega pol leta vodenja vlade tudi prepričan, da so s stranko prinesli spoštovanje do vsakega državljana. Znova je poudaril, da ne bodo trpeli "sovražnega govora pod krinko različnosti, še posebej ne od politikov". "Ta namreč razkraja družbo, zato smo mu napovedali vojno z vsemi sredstvi," je bil odločen.
Robert Golob na kongresu Janšo "poslal v pokoj"
Reforme in angažma na lokalnih volitvah ter referendumih

Stranko, nastalo v začetku letošnjega leta, sicer čez dober teden čakajo tudi prve lokalne volitve. Po Golobovih besedah je tako današnji kongres tudi priložnost za strnitev vrst pred volilnimi nedeljami, ki Slovenijo čakajo v naslednjih tednih.

Tako po besedah prvaka Gibanje Svoboda tudi kraj današnjega kongresa ni naključje. "Če so vse ostale vlade Maribor do sedaj pustile na cedilu, ga mi ne bomo," obljublja premier. "Stojimo z Mariborom in želimo, da se Maribor prebudi ali pa obudi iz tega letargičnega stanja, v katerem se je znašel po razpadu bivše države," zatrjuje.

Po kongresu se je tako Golob pred staro trto v Mariboru srečal tudi z županskima kandidatoma za Maribor in Ruše Vojkom Flisom in Darkom Knezom. Pozno popoldne se bo Golob srečal tudi z zreškim kandidatom za župana Vladimirjem Kukavico in kandidatom v občini Slovenska Bistrica Ljubom Polesom.

Beseda pa je na kongresu tekla tudi o glasovanju na referendumih, ki bo 27. novembra. Koalicija bo na njih poskušala ubraniti tri svoje zakone, in sicer zakon o vladi, o Radioteleviziji Slovenija in o dolgotrajni oskrbi. Golob je že v nagovoru kongresu dejal, da bodo volivci s tem glasovanjem ob zaključku supervolilnega leta prvaku SDS Janezu Janši povedali, da "ga imajo dovolj in naj gre v penzijo".

Kot je še poudaril v izjavi za medije po kongresu, so prepričani, da bo tudi rezultat glasovanja jasen. "Verjamem, da bi si večina Slovenk in Slovencev želela, da bi tudi prvak SDS to razumel na pravi način, ampak zgodovina včasih tudi uči drugače, tako da se bomo pustili presenetiti," ocenjuje.

O tem, kako bodo razumeli sporočilo volivcev, če bo rezultat drugačen, pa je Golob na več novinarskih vprašanj odgovoril, da je trenutna vlada demokratično izvoljena in ima trdno koalicijsko večino, opozicija pa da se poslužuje referendumov zgolj z namenom preprečiti vladi, da začne učinkovito opravljati svoje delo.
Foto: BoBo
Foto: BoBo
Foto: BoBo
Foto: BoBo
Foto: BoBo
Foto: BoBo

Zbrane na kongresu je nagovorilo tudi več vidnih članov stranke. Podpredsednica stranke in predsednica DZ-ja Urška Klakočar Zupančič se je spominjala začetkov Gibanja Svoboda.

Dejala je, da je bila pot težka, a bi se nanjo znova podala. Kot je dodala, si namreč ni nikoli mislila, da se bo morala boriti proti ideologijam, ki bi morale biti že zdavnaj pokopane. "Danes nas je ogromno in res sem vesela, da sem lahko del te zgodovinsko velike stranke s takimi vrednotami," je še poudarila.

Kandidat stranke za župana Maribora Vojko Flis pa je prepričan, da lahko s pomočjo Gibanja Svoboda in Golobove vlade negativne trende obrnejo in mestu vrnejo zagon, ki ga je Maribor imel v 60. in 70. letih, ko je postal slaven zaradi svojega znanja.

Minister za zdravje in podpredsednik vlade Danijel Bešič Loredan je poudaril, da pri vodenju zdravstvenega položaja sledi dvema temeljnima vrednotama. Ena od njih je svoboda misli, saj pravi, da si nikoli več ne želi živeti pod pritiski, da ne sme svobodno izražati mnenja, druga pa je zdravje vseh Slovencev. Tudi če bomo poskrbeli za gospodarski razvoj in zeleni preboj, hkrati pa ne za zdravstvo, "nismo naredili nič", je poudaril.
Združitev levosredniskih strank pozdravila tudi evropska poslanca

Združitev strank Gibanje Svoboda, LMŠ in SAB je zgodovinska priložnost, pa je poudaril evropski poslanec Gibanja Svoboda Klemen Grošelj. Za nami je po njegovem mnenju mračno obdobje, ki pa so ga presekale zadnje državnozborske volitve: "Danes se v Mariboru znova simbolno združujemo s ciljem, da se zgodovinska izkušnja zdrsa v temo nikoli več ne ponovi."

Evropska poslanka Gibanja Svoboda Irena Joveva je dejala, da se v EU-ju zavedajo, da mora vlada Roberta Goloba z velikimi napori popraviti škodljive ukrepe in v državi omogočati ozračje, ki dopušča in spodbuja neodvisnost institucij. "Gibanje Svoboda je z zgodovinskim izidom na volitvah rešilo Slovenijo pred zdrsom v totalni razpad sistema," je poudarila.

Kongresa največje stranke se je sicer udeležilo približno 800 članov stranke, ki so na za javnost zaprtem delu kongresa izvolili tudi nekaj novih članov sveta stranke, večinoma iz vrst nekdanjih članov LMŠ-ja in SAB-a, in sicer Jerco Korče, Roberta Pavšiča, Aleksandro Krumpak, Luka Špoljarja, Aljaža Kovačiča, Andreja Rajha, Mašo Kociper, Tatjano Voj, Olgo Belec, Karmen Velikonja in Martina Kovača.


Gibanje Svoboda
Predstavitev kandidature za evropske volitve 2024

Gibanje Svoboda poudarja vrednote, na katerih je Evropska unija nastala.

13. maj 2024 ob 08:00
Evroposlanka Irena Joveva. Foto: BoBo
Evroposlanka Irena Joveva. Foto: BoBo

Stranka Gibanje Svoboda se je prej imenovala Stranka zelenih dejanj.
Nastala je leta 2021.

Predsednik je bil Jure Leben.
Na začetku leta 2022 je Jure Leben odstopil.

Stranka se je preimenovala v Gibanje Svoboda.
Predsednik stranke Gibanje Svoboda je postal Robert Golob.

Stranka Gibanje Svoboda je nastala leta 2022.
V Gibanju Svoboda poudarjajo mir

Gibanje Svoboda je v Evropskem parlamentu
del politične skupine Renew Europe.

Skupina Renew Europe je politična skupina v Evropskem parlamentu. Sestavljajo jo poslanci Evropskega parlamenta iz različnih držav,
ki imajo podobne ideje in cilje.

Skupina Renew zagovarja vrednote Evropske unije.
Skupina Renew zagovarja liberalne vrednote.

V stranki Gibanje Svoboda poudarjajo mir in stabilnost.
Po njihovem mnenju mir in stabilnost omogoča Evropska unija.

V stranki Gibanje Svoboda pravijo:
Osrednja naloga Evropske unije
mora ostati trdna povezanost
in enakopravnost vseh držav članic.

V Gibanju Svoboda pravijo,
da bi se morali vsi ljudje odločati o skupni prihodnosti.

V Gibanju Svoboda pravijo,
da morata država in Evropska unija poskrbeti za vse.
Da ne smeta izključevati nikogar.
Tudi beguncev ne.

Za Gibanje Svoboda je pomembno tudi:
- spoštovanje človekovih pravic,
- povezovanje mladih in starih ljudi,
- kakovostno zdravstvo za vse in
- uporaba obnovljivih virov energije,
- za kakovostno starost.
Gibanje Svoboda ima 9 kandidatov

Kandidati so:
- evropska poslanka Irena Joveva,
- Matej Grah, predsednik Gibanja Svoboda Mladi,
- Janja Sluga, poslanka Državnega zbora,
- Jure Leben, nekdanji minister za okolje in prostor,
- Tamara Vonta, poslanka Svobode v državnem zboru,
- Marjan Šarec, minister za obrambo,
- Maša Kociper, državna sekretarka v kabinetu predsednika vlade,
- Uroš Brežan, poslanec državnega zbora.

Pred letom dni je bila ustanovljena stranka Gibanje Svoboda

Stranka Gibanje Svoboda je nastala 26. januarja 2022, ko je bil na kongresu za predsednika izvoljen Robert Golob. Stranka je aprila na parlamentarnih volitvah dosegla visoko zmago in z 41 poslanci postala največja parlamentarna stranka doslej.
La. Da.
26. januar 2023 ob 15.21
MMC RTV SLO, STA
Shrani članek
Preberi članek
Foto: BoBo
Foto: BoBo

Stranka Gibanje Svoboda je nastala s preoblikovanjem Stranke zelenih dejanj, ki jo je sicer ustanovil in vodil Jure Leben. Predsednik Robert Golob je stranko aprila popeljal na parlamentarne volitve in z njo dosegel zgodovinsko zmago. Pozneje pa so z oblikovanjem koalicije s SD-jem in Levico postali še največja stranka aktualne vlade, ki jo vodi Golob. Trenutno ima stranka v njej še 12 ministric in ministrov.

Če je bila njihova poslanska klop večinoma sestavljena iz ljudi brez poslanskih izkušenj, pa sta se na njihovi ministrski listi znašla kar dva nekdanja premierja – Alenka Bratušek in Marjan Šarec –, saj sta se Gibanju Svoboda priključili stranki SAB in LMŠ, s čimer je Gibanju Svoboda do neke mere uspelo konsolidirati strankarski prostor na levi sredini.

Stranka je sodelovala tudi na predsedniških in lokalnih volitvah. Na prvih je nastopila s skupnim kandidatom s stranko SD Milanom Brglezom, ki se mu ni uspelo prebiti v drugi krog. Na lokalnih pa je osvojila štiri županska mesta in več kot 400 svetniških sedežev.

Stranka je slavila tudi po referendumskem trojčku, saj opoziciji ni uspelo preprečiti uveljavitve treh vladnih zakonov, in sicer o o Radioteleviziji Slovenija, o dolgotrajni oskrbi in o vladi. Zaradi tega je sicer šele ta teden vlada zaživela v obliki, kot si jo je koalicija zamislila že na začetku.

Prvak stranke in premier Golob je ob tem v današnji izjavi ocenil, da je Gibanje Svoboda od ustanovitve prehodilo "ogromno pot". "V teh 12 mesecih nismo samo iz nič v slogu start upa postavili največjo stranko, v teh 12 mesecih smo tudi dokazali, da smo se pripravljeni soočiti z odgovornostjo, prevzeli smo odgovornost za največji reformni pritisk kadar koli," je dejal Golob.
Enotnost kot odgovor na rusko agresijo
Golob: Največji uspeh spremenjena družbena klima

Največji uspeh pa je po Golobovem mnenju spremenjeno družbeno ozračje, ki da ga ne čutijo samo državljani, ampak ga opažajo tudi v evropskih institucijah. Zato je prepričan, da je bila njegova odločitev za vstop v politiko dobra. "Če kdaj podvomim o tem, da je bila ta stvar koristna za Slovenijo, me moji evropski kolegi, ko se z njimi srečam, vedno znova sami spomnijo, kako so zadovoljni, da je v Sloveniji spet na oblasti demokratična struja," je še dejal premier Golob.

"V enem letu delovanja je stranka dosegla številne pomembne mejnike, v državo smo vrnili medsebojno spoštovanje in dialog," so ob obletnici zapisali v Gibanju Svoboda. Po Golobovih besedah "je trdna in povezana skupnost recept za uspeh in premikanje meja mogočega". Stranka, ki ima danes približno 3300 članov, je enotna in povezana, zato bo še naprej premikala meje in se zavzemala za boljšo državo in svetlejšo prihodnost državljanov, so dodali v sporočilu za javnost.

"Sprejeli smo številne zakonodajne rešitve, s katerimi smo odpravili škodljive ukrepe prejšnje oblasti. Ljudem smo pomagali s protidraginjskimi ukrepi, sprejeli smo interventni zakon za skrajševanje čakalnih vrst v zdravstvu in vzpostavili ambulante za neopredeljene paciente," so v stranki nanizali svoje dosedanje dosežke.

A so hkrati opozorili, da je Slovenija v letu reform, za kar še bolj kot kadar koli potrebujemo močno in povezano skupnost. "Oblikovanje zdravstvene in plačne reforme poteka. Stanovanjska politika, kakovostna dolgotrajna oskrba, zeleni prehod in digitalizacija so še nekatere glavne točke, na katerih moramo narediti nujne in velike premike," so ob tem še opozorili v Gibanju Svoboda.

Mlada stranka se je na kratki politični poti sicer srečala že tudi z nekaj izzivi. Med drugim jih je zapustila Marta Kos, ki je bila ena od podpredsednic stranke. Prvak stranke Golob pa se je doslej sicer uspešno spopadal z različnimi "aferami" in očitki političnih tekmecev. Stranka namreč kljub določenemu padcu v zadnjih anketah še vedno ostaja na vrhu javnomnenjskih lestvic.

Golob je tako tudi danes ocenil, da večjih napak v prvem letu delovanja stranke ni bilo. Kot lekcijo prvega leta na čelu največje vladne stranke pa izpostavlja ugotovitev, da "v politiki ni pomembno, koliko blizu ti je nekdo prvi dan, saj to ne pomeni, da ti bo tudi vedno stal ob strani, ko bodo stvari postale resne". "Značaj človeške duše sem v teh 12 mesecih spoznal v vseh širinah," je še dejal prvak Gibanja Svoboda.

Golob po svetu stranke: Ne bomo več dajali obljub, ampak trdo delali, javnost seznanili z rezultati
Svet Gibanja Svoboda

Svet Gibanja Svoboda se je strinjal, da ne bodo dajali več javnih obljub, ampak da bodo trdo delali in javnost seznanjali z rezultati, pri čemer je nalog ogromno, odgovornost gibanja pa polna, je po seji dejal prvi mož stranke Robert Golob.
Al. Ma.
20. april 2023 ob 22.10
Ljubljana - MMC RTV SLO, STA
Shrani članek
Preberi članek
Foto: BoBo
Foto: BoBo

Svet Gibanja Svoboda je razpravljal o programu dela do konca leta. Sklenil je, da se bodo v prihodnje posvečali izpolnjevanju zastavljenega programa, glavna prioriteta pa ostaja zdravstvo. Pri tem so po premierjevih besedah ključni trije zakoni, ki so bodisi že v parlamentarnem postopku bodisi v javni razpravi, in sicer zakon o digitalizaciji zdravstva, zakon o prenovi Zavoda za zdravstveno zavarovanje Slovenije in zakon o zdravstvenem varstvu in zdravstvenem zavarovanju, s katerim želi vladajoča koalicija ukiniti dopolnilno zdravstveno zavarovanje.
Sorodna novica
"Prispevek bi bil 35 evrov. Vsa sredstva ostanejo v javnem zdravstvenem sistemu."

Poslanska skupina Svobode je sicer v zakonodajni postopek prav danes (četrtek) vložila novo besedilo predloga omenjenega zakona, a gre po zagotovilih premierja zgolj za tehnične popravke, da bo zakon lažje izvedljiv. Kakšni so ti popravki, Golob danes ni želel pojasnjevati. "Ne bi zahajal v posamezne detajle, ker podrobnosti niso pomembne. Vse, kar šteje pri tem zakonu, je, da hočemo s 1. septembrom imeti dopolnilno zdravstveno zavarovanje iz rok zavarovalnic, to je edina stvar, ki šteje. Vse preostalo je tehnika, kako bomo do tja prišli," je dejal v izjavi po seji sveta stranke.

Zatrdil je tudi, da bodo vse sile uperili v to, da bodo omenjeni trije zakoni na področju zdravstva sprejeti.
Rezultat, ne obljube

Se pa ob tem, kot kaže, obeta sprememba v komuniciranju največje vladne stranke. Prvak stranke je tako napovedal, da ne bodo dajali več obljub, ampak bodo javnost seznanjali z rezultati svojega dela. "Mogoče ste bili do zdaj hvaležni, da smo dajali obljube, zdaj nam bodo pa ljudje raje hvaležni za rezultate. To je pomemben zasuk v načinu komuniciranja in držali se ga bomo, dokler se ga bomo lahko," je zatrdil.
Sorodna novica
Poslanci končali 14-urno razpravo o interpelaciji brez predlaganih sklepov

Razprava na seji sveta stranke se je sicer po Golobovih besedah vrtela tudi okoli sredne 14-urne razprave o interpelaciji vlade. Ob tem se je znova zahvalil stranki SDS, predlagateljici interpelacije, da so lahko "ponovno spoznali, zakaj so v politiki in zakaj morajo v politiki vztrajati". Zatrdil je tudi, da so v Svobodi enotni kot že dolgo ne.

Na Janševo napoved po zaključeni interpelaciji, da vlada ne bo zdržala do konca mandata, a da tudi predčasnih volitev ne bo, pa je Golob dejal, da zna to verjetno napovedati zgolj Janez Janša. V sredo smo po njegovih besedah večino časa poslušali razpravo o preteklosti, Gibanje Svoboda in koalicija pa sta zazrti v prihodnost. "Ljudje pričakujejo, da bomo delali za prihodnost, in ne, da bomo spali na lovorikah iz preteklosti," je dejal. Ob prihajajoči obletnici prvega leta vlade pa je zatrdil, da zapletov v vladi ni.


