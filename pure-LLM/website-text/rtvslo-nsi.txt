Kandidat za evropskega poslanca Matej Tonin (NSi)
MMC-jevi klepeti s kandidati za evropske poslance

Gost MMC-jeve spletne klepetalnice v okviru predvolilne kampanje na evropskih volitvah je bil kandidat NSi-ja za evropskega poslanca Matej Tonin.
G. C.
29. maj 2024 ob 10.51
Zadnji poseg: 29. maj 2024 ob 11.59
Ljubljana - MMC RTV SLO
Shrani članek
Gost MMC-jeve klepetalnice je Matej Tonin. Foto: MMC RTV SLO
Gost MMC-jeve klepetalnice je Matej Tonin. Foto: MMC RTV SLO
Foto: MMC RTV SLO
Foto: MMC RTV SLO

V MMC-jevi spletni klepetalnici lahko kandidatom strank, ki so se prijavile za sodelovanje na MMC-ju v okviru predvolilne kampanje na evropskih volitvah, vprašanja o programih, kandidatih, vizijah in obljubah zastavljate uporabniki spletnega portala MMC RTV SLO.
Želite kandidatom postaviti vprašanja?

Sodelujte v MMC-jevih spletnih klepetih ali pa nam pišite na mmc-ekipa@rtvslo.si.

Nekatera vaša vprašanja bomo kandidatom zastavili v velikem soočenju, ki bo 6. junija, ob 20. uri na 1. programu TV Slovenija.

Poleg Mateja Tonina so kandidati NSi-ja še Katja Berk Bevc, David Klobasa, Mojca Erjavec, Mojca Sojar, Janez Cigler Kralj, Vida Čadonič Špelič, Jernej Vrtovec in Ljudmila Novak.

NSi vložil listo kandidatov. Matej Tonin je prvi, Ljudmila Novak pa zadnja.
Bo Ljudmili Novak uspelo osvojiti poslanski stolček s preferenčnimi glasovi?

NSi je s podpisi vseh osmih poslancev kot prvi vložil predlog liste kandidatk in kandidatov za volitve poslancev v Evropski parlament. Predsednik NSi-ja Matej Tonin je ob vložitvi poudaril, da se bo stranka osredotočala na razumen zeleni prehod.
G. K.
19. april 2024 ob 13.32
Zadnji poseg: 19. april 2024 ob 14.04
Ljubljana - MMC RTV SLO, STA
Shrani članek
Predsednik stranke Tonin je nosilec liste, aktualna evroposlanka pa je na njej zadnja. Foto: NSi
Predsednik stranke Tonin je nosilec liste, aktualna evroposlanka pa je na njej zadnja. Foto: NSi

Predsednik NSi-ja Matej Tonin je poudaril, da so prihajajoče volitve prelomne, saj se bo v prihodnjih petih letih "odločalo na nekaterih ključnih področjih, kar se tiče ekonomije, zelenega prehoda, obrambe, varnosti in sociale", zato ni vseeno, kdo bo državljane Slovenije zastopal v Evropskem parlamentu. "Mi si želimo močnejše Evrope, ki bo prispevala k temu, da bomo lahko v tem prečudovitem okolju živeli mirno, dostojno in tudi sproščeno," je zatrdil.

"S sestavo naše liste želimo sporočiti, da želimo resno povezati slovensko nacionalno in evropsko politiko, kar pomeni vse težave, ki jih ima tako ali drugače Slovenija, prenašati na evropsko raven in tudi evropske priložnosti nazaj na Slovenijo," je poudaril Tonin. Dodal je, da si bo NSi na volitvah prizadeval za dva evropska poslanca, kampanja pa bo potekala na terenu in blizu ljudem.

Pri tem je znova poudaril, da v NSi-ju nasprotujejo izvedbi referendumov na dan evropskih volitev, in dodal, da so o tej temi danes spregovorili tudi z vodstvom Državne volilne komisije (DVK). Po njegovih navedbah so v DVK-ju poudarili, da hkratna izvedba evropskih volitev in referendumov ne pomeni bistveno nižjih stroškov. Izvedba vsega hkrati pa bi bila zelo tehnično zapleten zalogaj tudi za DVK in za vse volilne odbore, je prepričan.
Novak: Čas je za ponovitev zgodovinskega izida

Spregovorila je tudi evroposlanka Ljudmila Novak, ki je, kot so zapisali v NSi-jevem sporočilu za javnost, poudarila pomen udeležbe na prihajajočih volitvah. "Aktualni evropski poslanci smo sodelovali na številnih delavnicah in okroglih mizah, kjer smo spodbujali predvsem mlade k udeležbi na volitvah. Mladi se zavedajo in poznajo prednosti in koristi našega članstva v Evropski uniji. Pred dvajsetimi leti smo se odločili prav, ko smo postali člani Evropske unije. Pred dvajsetimi leti je NSi zmagal na prvih evropskih volitvah. Zdaj je zato čas, da ponovimo ta zgodovinski izid," je še dodala.

Na predlagani listi NSi-ja je devet kandidatk in kandidatov, in sicer Tonin, predsednica strankinega podmladka Katja Berk Bevc, župan Svete Trojice v Slovenskih goricah David Klobasa, občinska svetnica na Ravnah na Koroškem Mojca Erjavec, ljubljanska mestna svetnica Mojca Sojar, vodja poslancev NSi-ja Janez Cigler Kralj, poslanka Vida Čadonič Špelič, poslanec Jernej Vrtovec in evropska poslanka Ljudmila Novak.

Državna volilna komisija bo o veljavnosti vložene liste kandidatov odločala na eni od prihodnjih sej. Rok za vlaganje list kandidatov se sicer izteče 10. maja.

Tonin: NSi je na pragu dveh mandatov
Čestital je SDS-u za štiri mandate, ki se mu napovedujejo

Člani in privrženci stranke NSi so se v Ribnici srečali na tradicionalnem strankinem taboru, ki je potekal predvsem v pričakovanju bližajočih se evropskih volitev.
M. R.
2. junij 2024 ob 17.46
Ribnica - MMC RTV SLO, STA
Shrani članek
Matej Tonin ob prihodu v Ribnico. Foto: NSi
Matej Tonin ob prihodu v Ribnico. Foto: NSi

Zbrane je nagovoril predsednik stranke in njen kandidat na evropskih volitvah Matej Tonin. Med drugim jih je pozval, naj naredijo vse, da se bo prihodnjo nedeljo zmage veselila desna sredina.

Tonin je na začetku čestital ljudem za potrpežljivost za vse, kar se dogaja v Sloveniji pod vlado Roberta Goloba, gospodarstvu pa za vztrajnost, da kljub temu dosega rezultate. Trenutno vlado je označil za vlado prepovedi, novih birokratskih omejitev in novih davkov, Goloba pa pozval, naj gre na teren, med ljudi, da bo videl resnično sliko.

Ocenil je, da si Slovenija še enega mandata leve vlade ne more privoščiti. "Še en mandat te vlade bi uničil prelepo Slovenijo," je dejal. Zato bi bilo po njegovem mnenju ključno, da bi imeli predčasne volitve, če pa bi vlada mandat zdržala do konca, pa bi se takoj izvedle potrebne spremembe. "In NSi bo del teh sprememb," je zagotovil.
Tabor stranke NSi v Ribnici. Foto: NSi
Tabor stranke NSi v Ribnici. Foto: NSi

Del nastopa je namenil evropskim volitvam, začel pa ga je s citatom enega od ustanoviteljev EU-ja Roberta Schumanna, da bo Evropa krščanska ali pa je ne bo. Poudaril je, da je krščanska Evropa strpna in spoštuje človekove pravice, njeni prebivalci pa imajo pravico, da se borijo za vrednote, na katerih je zrasla. "Vsem, ki prihajajo k nam, sporočamo, da so se dolžni prilagoditi našemu načinu življenja in našim običajem, ne obratno. V svoji hiši se ne smemo počutiti kot tujci," je povedal.
Tabor stranke NSi v Ribnici
"Ključna in najpomembnejša anketa bodo volitve"

Eno od težav v EU-ju vidi v t. i. zelenem prehodu, ki se ga je Evropa po njegovi oceni lotila brezglavo in brez prave strategije. Opozoril je, da izpustov ne bomo zmanjšali z lepimi parolami, ampak s konkretnimi dejanji. V Sloveniji sta to jedrska energija z gradnjo drugega bloka Jedrske elektrarne Krško in hidroenergija, ne moremo pa staviti na "Golobove sončne panele", ker "sonce enkrat sveti, drugič pa ne sveti", je dejal.

Opozoril je, da bomo v tednu pred volitvami priča številnim manipulacijam in poskusom, tudi z anketami, ob tem pa je dejal, da bodo "ključna in najpomembnejša anketa volitve".
Sorodna novica
Tonin: Od te vlade smo dobili predvsem prepovedi, omejitve, birokracijo in nove davke

NSi je po oceni Tonina "na pragu dveh mandatov", že vsaj eden pa bi bil po njegovem mnenju ključen za to, da bi na volitvah zmagala desna sredina. Čestital je SDS-u za štiri mandate, ki se mu napovedujejo, ob tem pa je dodal, da je njihova naloga, da dobijo vsaj en ali dva mandata.

Toninovemu nagovoru je sledil pogovor s kandidati z liste NSi-ja za evropske volitve. Na njej poleg Tonina kandidirajo še predsednica podmladka stranke Mlada Slovenija (MSi) Katja Berk Bevc, državni svetnik David Klobasa, namestnica predsednika sveta NSi-ja Mojca Erjavec, mestna svetnica v Ljubljani Mojca Sojar, vodja strankine poslanske skupine Janez Cigler Kralj, poslanca Vida Čadonič Špelič in Jernej Vrtovec ter strankina evropska poslanka Ljudmila Novak.

Tonin: NSi bo z dobrim izidom zagotovil zmago desne sredine
Ob koncu kampanje poudaril, da so pred EU-jem številni izzivi

V NSi-ju kampanjo pred evropskimi volitvami končujejo z dobrim občutkom in optimizmom, je v izjavi za medije poudaril nosilec liste Matej Tonin. Verjame, da bo prav NSi s svojim dobrim izidom na volitvah zagotovil zmago slovenske desne sredine.
M. Z.
7. junij 2024 ob 13.20
Ljubljana - MMC RTV SLO, STA
Shrani članek
Matej Tonin je dejal, da v stranki pričakujejo mandat in verjamejo, da so lahko v nedeljo nad dobrim odzivom podpornikov tudi presenečeni. Foto: BoBo/Žiga Živulović ml.
Matej Tonin je dejal, da v stranki pričakujejo mandat in verjamejo, da so lahko v nedeljo nad dobrim odzivom podpornikov tudi presenečeni. Foto: BoBo/Žiga Živulović ml.

"Mi smo v teh 30 dneh Slovenijo prekrižarili od Goričkega do Pirana, od Jesenic do Brežic, se srečali s številnimi ljudmi in to nas navdaja z optimizmom, z neko novo energijo, da se z veseljem veselimo evropskih volitev, ki prihajajo to nedeljo," je ob koncu kampanje dejal predsednik stranke NSi in nosilec liste Matej Tonin, ki se je ob tem zahvalil podpornikom.

Prepričan je, da bo prav izid, ki ga bo na nedeljskih volitvah dosegel NSi, pomembno vplival na slovenski del razpleta te bitke in zagotovil zmago slovenske desne sredine, kar po njegovih navedbah kažejo tudi zadnje ankete. Zatrdil je, da v stranki mandat pričakujejo in verjamejo, da so lahko v nedeljo z dobrim odzivom podpornikov tudi presenečeni.

Prepričan je, da odločevalce v EU-ju čaka veliko dela, v katero je treba zagristi takoj. "Imamo še vedno vojno na evropskih tleh, imamo silovito ekonomsko bitko med Kitajsko in ZDA in zato pričakujem, da bo treba v delo zagristi takoj," je dejal.

NSi bo delal za okrepljeno Evropo, ki bo spremenila smer na področjih, kjer ji je spodletelo, je zatrdil. Znova je poudaril, da se v stranki zavzemajo za spremembe na področju migracij in spremembo migracijskega pakta, razumen zeleni prehod in obrambo krščanskih vrednot, "na katerih je zrasla naša Evropska unija".

Ali bo tudi NSi glasoval za priznanje Palestine ali se bo zgolj vzdržal?
Priznanje Palestine v DZ-ju

Predsednik NSi-ja Matej Tonin je v Odmevih napovedal, da priznanju Palestine v NSi-ju ne bodo nasprotovali, "vendar v ničemer niso bila izpolnjena pričakovanja, ki jih je vlada predstavila na začetku procesa priznanja Palestine".
G. C., A. S.
29. maj 2024 ob 16.24
Zadnji poseg: 29. maj 2024 ob 17.20
Ljubljana - MMC RTV SLO
Shrani članek
Preberi članek
Poslanska skupina NSi-ja. Foto: DZ/Matija Sušnik
Poslanska skupina NSi-ja. Foto: DZ/Matija Sušnik

Predsednik vlade Robert Golob je v sredo pojasnil, da vlada, tudi zaradi dogajanja v Rafi na jugu Gaze, s priznanjem Palestine ne bo čakala na novo skupino držav in bo predvidoma že na četrtkovi seji sprejela sklep o posredovanju priznanja Palestine v cržavni zbor. "Na ta način želimo dati jasno sporočilo vsemu svetu, da moramo narediti vse, da na Bližnjem vzhodu najdemo trajno rešitev za mir," je dejal za TV Slovenija.

Predsednica DZ-ja Urška Klakočar Zupančič je glede postopka slovenskega priznanja Palestine v DZ-ju pojasnila, da bo, če bo sklep sprejet na vladi, v četrtek predstavila podrobnejšo časovnico. Najprej mora o priznanju Palestine razpravljati matični odbor DZ-ja, nato pa morajo priznanje z glasovanjem potrditi še poslanci.

Nekoliko pa je v srednih Odmevih presenetil Matej Tonin, ki je dejal, da NSi pri glasovanju v DZ-ju ne bo nasprotoval priznanju Palestine.

"Zanimivo je, kako novinarji opozicijo postavljate v kontekst, kot da smo proti priznanju Palestine, čeprav celotna opozicija trdi, da smo za rešitev dveh držav. To pomeni, da podpiramo tako Izrael kot Palestino, da bosta ti dve državi nekoč sobivali med seboj, je potrebno priznanje. Ključno vprašanje pa je, kdaj in kako," je pojasnil predsednik NSi-ja.
Sukič in Tonin o priznanju Palestine

Tonin za MMC sicer ni želel razkriti, ali bo to pomenilo, da bo NSi glasoval za priznanje oz. se bo vzdržal niti ali gre za enotno stališče poslanske skupine NSi-ja. Povedal je le, da se bodo o tem odločili med razpravami na odboru DZ-ja in ob razpravi v DZ-ju.
Sorodna novica
Pirc Musar: Skrajni čas za priznanje Palestine. Fajon: DZ naj odloča čim prej. Podpora tudi NSi-ja?

Kdaj bi bil primeren čas za priznanje Palestine in kako bi jo morali priznati, pa je pojasnil, da so v NSi-ju prepričani, da so tokratne vladne in koalicijske aktivnosti predvolilno motivirane.

"Če bi slovenska vlada resnično želela pomagati Palestincem in prispevati svoj delež v mirovnih naporih, potem bi pričakoval bistveno večjo aktivnost Slovenije v Varnostnem svetu Združenih narodov. Slovenija bi si morala dejavno prizadevati za sprejetje resolucije Varnostnega sveta Združenih narodov, ki bi vzpostavila mirovno misijo v Gazi. Vodilne države te mirovne misije bi morale biti države, s katerimi imajo tako Palestinci kot tudi Izraelci dobre odnose. V mislih imam zlasti Jordanijo in Egipt. Po vzpostavitvi trajnega premirja bi morali iti v intenzivno diplomatsko ofenzivo, katere cilj bi moral biti priznanje Palestine zahodnih držav in priznanje Izraela arabskih držav. Nato bi sledila še tretja faza tega procesa, to pa sta obnova porušene Gaze in izgradnja palestinskih institucij," je navedel.

Tonin sicer še poudarja, da v ničemer niso bila izpolnjena pričakovanja, ki jih je vlada predstavila na začetku procesa priznanja Palestine. "Spopadi se niso končali. Talci niso izpuščeni. Slovenija prav tako priznanja ne bo izpeljala v okviru večje skupine držav, ampak bo solirala. To solo predvolilno motivirano priznanje ne bo zmanjšalo trpljenja ljudi v Gazi," meni Tonin in dodaja, da vprašanje miru na Bližnjem vzhodu ni črno-bel izziv in so zadeve mnogo bolj kompleksne: "V NSi-ju želimo jasno sporočiti tudi Izraelu, da od demokratične države pričakujemo več. Hamasovi zločini v Izraelu ne smejo biti opravičilo za izraelske zločine v Gazi. Nesorazmerna uporaba sile v samoobrambi škoduje Izraelu in škoduje mirovnim prizadevanjem."
Zver: SDS bo glasoval proti

Druga opozicijska stranka SDS pa bo glasovala proti priznanju Palestine, je v soočenju kandidatov za evropske poslance na Radiu Slovenija povedal evropski poslanec Milan Zver: "Mislim, da zdaj ni zgodovinsko pravi trenutek, da podpremo Palestino, tudi zato, ker ne obstaja z legitimnim vodstvom. Že dve desetletji bosta minili, odkar so imeli zadnje legitimne volitve. Navsezadnje vodi to državo teroristična organizacija Hamas, ki je spodbudila zadnjo vojno."
Golob: Gre za premišljen proces

Predsednik vlade Robert Golob je sicer v sredo za TV Slovenija zatrdil, da je priznanje Palestine dolgotrajen in premišljen proces in da gre samo za prvo etapo pri iskanju dolgoročne rešitve.

Kot je neuradno izvedela TV Slovenija, se države, ki se niso odločile za priznanje danes v prvi skupini s Španijo, Norveško in Irsko ali skupaj s Slovenijo, to storile zaradi notranjepolitičnih razlogov, volitev ali pa preprosto niso zainteresirane in bodo zato sledile odločitvi večjih držav. Priznanju Palestine naj bi bili naklonjeni še Luksemburg, Belgija, Malta, Danska in Francija, je v ponedeljek dejala zunanja ministrica Tanja Fajon.

Druga skupina držav naj bi se sicer za priznanje odločila šele konec julija.

Na listi NSi-ja tako Matej Tonin kot Ljudmila Novak pa tudi Lojze Peterle
Tradicionalni zimski posvet NSi-ja

Med kandidati za evropske volitve sta tudi evropska poslanka Ljudmila Novak in predsednik NSi-ja Matej Tonin, so sporočili iz stranke. Vrstni red kandidatov na listi bo znan spomladi.
Al. Ma.
9. januar 2024 ob 15.29
Zadnji poseg: 9. januar 2024 ob 19.18
Ljubljana - MMC RTV SLO, STA, Televizija Slovenija
Shrani članek
Preberi članek
Ljudmila Novak in Matej Tonin leta 2017. Foto: BoBo
Ljudmila Novak in Matej Tonin leta 2017. Foto: BoBo

"Stranka NSi se enotna in povezana podaja na volitve v Evropski parlament, kjer želimo nastopiti z močno listo," so zapisali, govorijo celo o "zvezdniški ekipi". Na posvetu so bili predstavljeni kandidati, ki bodo nastopili na listi NSi-ja, med njimi sta tudi Ljudmila Novak in Matej Tonin. "Vrstni red kandidatov na listi NSi-ja, vključno z nosilcem oziroma nosilko, bo znan spomladi," so zapisali.

Novak svoje kandidature ne pogojuje več s prvim mestom na kandidatni listi, so potrdili v stranki. N1 pa poroča, da naj bi bil nosilec liste Tonin, zdajšnja evropska poslanka pa naj bi bila zadnja.
Kdo so drugi kandidati?

Na listi bo tudi podpredsednica NSi-ja Vida Čadonič Špelič. Med evidentiranimi kandidati pa so še vodja poslanske skupine NSi-ja Janez Cigler Kralj, predsednik sveta stranke Jernej Vrtovec in župan občine Sveta Trojica v Slovenskih goricah David Klobasa, so sporočili iz stranke. Kot je za TV Dnevnik poročal Gregor Drnovšek, bo na kandidatni listi presenetljivo tudi Lojze Peterle, saj naj bi bil dogovor o njegovi kandidaturi že skoraj sklenjen. Kandidatki bosta tudi občinska svetnica z Raven na Koroškem Mojca Erjavec in predsednica strankinega podmladka Katja Berk Bevc.

Vodstvo NSi-ja je na posvetu razpravljalo tudi o dejavnostih stranke v letu 2024 in posameznih aktualnih družbenih temah. Udeleženci posveta so bili zelo kritični do vlade, ki je v energetskem zakonu napovedala prepoved ogrevanja z lesno biomaso in plinom, in opozorili, da mora biti zeleni prehod razumen in za ljudi tudi finančno vzdržen. V zvezi s tem je bila izražena podpora sklicu referenduma, če bo vlada ignorirala pozive k zdravi pameti, so po koncu posveta sporočili iz NSi-ja.

Vodstvo stranke je opozorilo tudi na vse številčnejše nezakonite prehode meje in nedopustne incidente, do katerih prihaja predvsem v bližini azilnih domov, in pozvalo k boljšemu upravljanju nezakonitih migracij ter zagotavljanju varnosti. Udeleženci posveta so še menili, da bo morala Evropska unija storiti več za ohranitev evropskega načina življenja in zaostriti azilne postopke, ki jih številni nezakoniti migranti zlorabljajo, da ostajajo v Evropski uniji.

Tonin: Bil bi neuspeh, če ne bi dosegli rezultata z zadnjih evropskih volitev
Evropske volitve

Izvršilni odbor NSi-ja je v ponedeljek zvečer potrdil kandidatno listo za evropske volitve. Prvo mesto so zaupali predsedniku NSi-ja Mateju Toninu. Prav tako bo na listi, sicer na njenem repu, aktualna evropska poslanka Ljudmila Novak.
G. C.
26. marec 2024 ob 9.03
Zadnji poseg: 26. marec 2024 ob 13.54
Ljubljana - MMC RTV SLO, STA
Shrani članek
Kandidati NSi-ja za evropske volitve. Foto: BoBo
Kandidati NSi-ja za evropske volitve. Foto: BoBo

Na kandidatni listi se bodo za Toninom v naslednjem vrstnem redu zvrstili predsednica strankinega podmladka Katja Berk Bevc, župan občine Sveta Trojica v Slovenskih goricah ter predsednik strankinega Kluba županov in svetnikov David Klobasa, namestnica predsednika sveta stranke in kandidatka stranke že na zadnjih evropskih volitvah Mojca Erjavec, ljubljanska mestna svetnica iz vrst NSi-ja in kandidatka stranke za ljubljansko županjo na zadnjih lokalnih volitvah Mojca Sojar, vodja poslancev in podpredsednik NSi-ja Janez Cigler Kralj, poslanka in podpredsednica NSi-ja Vida Čadonič Špelič ter poslanec in predsednik sveta stranke Jernej Vrtovec. Listo kandidatov pa zaključuje aktualna evropska poslanka Ljudmila Novak.

"Gre za močna imena, ki imajo veliko izkušenj z delom v politiki in v stroki. Ponujamo preizkušene ljudi, ki bi znali dobro voditi to državo, zato bodo tudi dobro predstavljali Slovenijo v Evropskem parlamentu," je kandidatno listo NSi-ja za prihajajoče evropske volitve predstavila podpredsednica NSi-ja Vida Čadonič Špelič.

Prvak NSi-ja Matej Tonin v primeru svoje izvolitve ne vidi težav pri nadaljnjem vodenju stranke, morebitna neizvolitev pa bi imela politične posledice. Tonin, ki zavrača tezo političnih konkurentov, da je odločitev za uvrstitev najvidnejših predstavnikov stranke na listo posledica stagnacije na domačem političnem parketu. Prepričan je, da je stranka NSi močnejša kot ob zadnjih državnozborskih volitvah, čas pa tak, da evropskih volitev ne gre več "jemati z levo roko" in nanje pošiljati kadrov, ki jih v "domači politiki nočemo".

Po njegovih besedah sicer stranka dela na dveh poslanskih mandatih. "Seveda pa bi bil neuspeh, če ne bi dosegli zadnjega rezultata z evropskih volitev." Zatrdil je še, da z vrstnim redom na listi niso želeli dajati nobenih osebnih sporočil, kdo je kako pomemben, ampak dati vsebinska sporočila.

Listo kandidatov zaključuje aktualna evropska poslanka Ljudmila Novak. Kot je dejala, je zadnjo mesto na listi zasedla na lastno željo po tistem, ko ji predsednik NSi-ja "ni mogel izpolniti prve želje". Ta naj bi bila, da bi kandidate NSi-ja na evropske volitve popeljala sama.

O tem, ali gre torej za njeno politično slovo ali pa računa na izvolitev s preferenčnimi glasovi, pa je dejala: "Ne vem, končno besedo imajo vedno volivci s preferenčnim glasom."

Obenem je izrazila hvaležnost volivcem, ki so ji podelili že dva mandata v Evropskem parlamentu. Prvega je po njenih besedah po letu 2004 zaznamoval optimizem, iztekajočega se pa predvsem populizem. "Zato ni vseeno, v katero smer bo šla Evropa v prihodnosti," je opozorila. Želi si, da bi stranka NSi imela pomembno vlogo tudi v slovenski delegaciji evropske ljudske stranke (EPP), da "skrbimo za pravo podobo o Sloveniji in ravnotežje tudi znotraj evropske ljudske stranke".
NSi predstavil kandidate za evropske volitve
Kandidature do 10. maja

Stranke in liste, ki se bodo junija potegovale za poslanska mesta v Evropskem parlamentu, lahko liste kandidatov vložijo najpozneje do 10. maja. Še pred tem bo mesec pred volitvami, 9. maja, stekla tudi uradna volilna kampanja. Novo postavo devetih evropskih poslancev, ki bodo prihodnjih pet let v Bruslju zastopali barve Slovenije, bodo slovenski volivci izbirali 9. junija.

Tonin: Od te vlade smo dobili predvsem prepovedi, omejitve, birokracijo in nove davke
Matej Tonin v Odmevih

Predsednik NSi-ja Matej Tonin je v komentarju na prvi dve leti delovanja vlade Roberta Goloba dejal, da je ta dodatno zbirokratizirala postopke, da v zdravstvu ostaja pri "preživetem socialističnem modelu" in da si gospodarstvo želi, da ga pusti pri miru.
La. Da.
31. maj 2024 ob 23.11
MMC RTV SLO, Televizija Slovenija
Shrani članek
Preberi članek
Foto: Televizija Slovenija (zajem zaslona)
Foto: Televizija Slovenija (zajem zaslona)

Predsednik NSi-ja Matej Tonin je bil kot predstavnik opozicije gost Odmevov, ki jih je vodila Rosvita Pesek. V največji opozicijski stranki SDS vabila v oddajo niso sprejeli.
Sorodna novica
Več odhodov zdravnikov iz javnih v zasebne zavode? Ministrica obljublja nagrajevanje.

Če začneva pri zdravstvu, ki večino ljudi najbolj zanima. Vlada se je soglasno odločila, da zdravnikom prehajanja med zasebnim in javnim ne bo več dovolila. Premier pravi, da je ta praksa škodljiva, zdravnikom pa naj bi plačali "super nadure". Podrobnosti sicer še niso znane, a kaj menite?

Predsednik vlade pravi, da bo šlo za novo revolucijo, a revolucije se do zdaj na naših tleh po navadi niso dobro izšle. Prinesle so predvsem veliko žrtev in bojim se, da se bo tudi ta revolucija izjalovila in da bomo imeli na koncu popoln kolaps javnega sistema in totalno privatizacijo. Če je to cilj Golobove vlade, potem so na pravi poti. Mislim, da so se zadeve napačno lotili, lotili so se je ideološko. A za pacienta ni pomembno, kje je zdravnik zaposlen, pomembno je samo, da lahko pride do njega in da zdravljenje plača zavarovalnica. Problem slovenskega zdravstva ni v denarju, ni v prehajanju zdravnikov, ampak je v organizaciji samega zdravstvenega sistema. Zdravniki bežijo iz javnega sistema ne zaradi plač, ampak zaradi slabe organizacije.

Vaše stališče, da bi moral v središču stati pacient in da ni pomembno, kdo mu pomaga, je znano že dlje časa. Sinoči je bil gost Odmevov premier in rekel je, da so vrgli v času prejšnjega ministra (Danijela Bešiča Loredana, op. a.) 200 milijonov v skrajševanje čakalnih vrst, a rezultata ni bilo. Ni ga bilo takrat, ni ga danes, vrste se le še podaljšujejo.

Kot sem rekel, problem ni v denarju. Očitno je bil denar in smo ga metali v zadnjih letih celo mnogo več, kot je bilo potrebno. Problem je v slabi organizaciji, ker se vztraja pri nekem socialističnem modelu, ki ne pije vode. Predstojniki bolnišnic in drugih zdravstvenih ustanov ne smejo zdravnikov vprašati, koliko so naredili, kako kakovostno je njihovo delo. V takem sistemu se ne da delati. Najprej bo treba spremeniti samo organizacijo javnih zavodov.

Torej reforma javnih zavodov?

Absolutno.
Sorodna novica
Golob: Nekateri najbolje plačani, Fides, izsiljujejo, da so prvi na vrsti za povišico

60 let je, odkar smo imeli potres v Skopju, v dveh letih so zgradili 18 novih montažnih naselij za 70 tisoč ljudi in 14 tisoč stanovanj. Včeraj pa sva se s premierjem pogovarjala o tem, da za 160 hiš po desetih mesecih še vedno nimamo odločbe, ali bodo tam ostale ali ne. Bili ste minister v prejšnji vladi – ali smo res tako zbirokratizirani, da se nič ne da narediti?

Ne. Imamo operativno tako nesposobno vlado. To je posledica politike novih obrazov zadnjega desetletja v Sloveniji. Politika je posebna, zelo komplicirana obrt, in če si bil čudežni deček v energetiki, to še ne pomeni, da boš uspešen tudi v politiki. Ko bomo v Sloveniji stvari normalizirali tudi v smislu demokracije in ne bomo prehajali iz novega v novi obraz, ampak se bomo zavedali, da je politika posebna obrt, ki se jo je treba znati iti, potem bodo tudi rezultati boljši. Na tem mestu je treba predvsem izreči zahvalo ljudem za potrpežljivost in gospodarstvu za vztrajnost, da dosega vse te rezultate kljub Golobovi vladi. Si predstavljate, kakšni bi ti lahko bili, če bi bila ta vlada operativno sposobna? Tako smo od te vlade dobili predvsem prepovedi, nove omejitve, birokracijo in nove davke.

Ne spomnim se vlade, ki ne bi rekla, da bo odpravila birokratske in administrativne ovire in da bo po koncu njenega mandata naša država manj birokratska. Zdaj pa v 10 mesecih ne moremo izdati niti odločb.

Vsaka normalna vlada reče, da bo odpravila birokracijo, medtem ko ta vlada dodaja birokracijo. Spomnite se samo "štempljanja", zdaj se napoveduje tiskanje računov na avtomatih za pijačo. Iz ene norosti v drugo. Ta vlada se obnaša – nekaj bomo naredili, pa naj stane, kolikor hoče.

Premier je zadovoljen zaradi nizke inflacije, nizke brezposelnosti, dobre gospodarske rasti, visokih dobičkov podjetij. Številke mu govorijo v prid.

Kako že? Da smo druga Švica ali šampioni? Priporočil bi mu, naj gre med ljudi, v gospodarstvo, tam ga bodo seznanili, kakšna je realistična situacija. Bil sem že na več srečanjih z gospodarstvom, celo na nekem, na katerem so predsednika vlade prosili, naj ne izvaja več nobene davčne ali kakršne koli druge reforme. Saj gredo stvari na slabše vedno, ko se nečesa loti, in bi bilo z vidika slovenskega gospodarstva najboljše, da se vlada ne dotika nobene davčne reforme, ničesar, ker bo sistem tako vsaj ostal predvidljiv in bomo vedeli, v čem delujemo. Česar koli so se doslej lotili, se je poslabšalo.

Gospodarstvo hoče splošno razbremenitev?

Vsi si je želimo. A glejte, prvi ukrep te vlade je bil, da so znova povišali davke. Naša vlada (tretja vlada Janeza Janše v letih 2020–2022, op. a.) je sprejela zakon o dohodnini, s katerim je razbremenila plače in povišala neto plače.

To so bili tisti ukrepi, ki naj bi popravljali za prejšnjo vlado.

Tudi sistem normiranih samostojnih podjetnikov je resnično deloval in je bil dober, a so ga poslabšali, uničili. Smešno je, da predsednik vlade govori, da zdaj prihajajo popravki v davčnem sistemu, ki naj bi povečali produktivnost. A ne vem, kako lahko produktivnost povečuješ z dodatno birokracijo in z višjimi davki. Te stvari enostavno ne gredo skupaj. Predsednik vlade živi v svojem svetu, zato si resnično želim, da prihodnji dve leti čim prej mineta, saj si še enega mandata leve vlade ta država ne more privoščiti. Želim si in upam, do menjave oblasti prišlo čim prej.

A moram vas vseeno vprašati: kaj od tega ni res, kar je rekel premier? Imamo nizko inflacijo, nizko brezposelnost.

Ampak, kako do tega pridejo? Najprej nekje davke povišajo, potem jih znižajo in nato rečejo, da so super, ker poskušajo popraviti davke. Druga stvar je, da smo imeli v zadnjih dveh letih izjemno visoko inflacijo, in logično je, da je inflacija uplahnila, se znižala, sicer bi to šlo v nevidene razsežnosti. Trenutno okoliščine, ker smo članica Evropske unije, delajo za Slovenijo. Kot sem rekel, čestitati moramo ljudem in gospodarstvu, da delajo dobro kljub Golobovi vladi.

NSi v volilno kampanjo s sloganom EU, poženi! Slovenijo želijo obiskati z avtobusom.
Tonin je poudaril, da bodo prihajajoče volitve prelomne

NSI je začel kampanjo za Evropski parlament. Njihov slogan se glasi EU, poženi! Njihov cilj je obiskati celotno Slovenijo z avtobusom, ki so ga poimenovali potujoča kavarna.
T. L. Š.
9. maj 2024 ob 14.33
Ljubljana - MMC RTV SLO, STA
Shrani članek
Foto: BoBo
Foto: BoBo

Po besedah nosilca liste Mateja Tonina si bodo poslanci NSi-ja v Evropskem parlamentu prizadevali, da bomo državljani EU-ja lahko imeli tudi po letu 2035 vozila z notranjim zgorevanjem. Kot pomembne cilje je poudaril tudi ohranjanje evropskega načina življenja, razumen zeleni prehod, ki ne obremenjuje gospodarstva, in strožji pristop do ilegalnih migracij.
Foto: BoBo
Foto: BoBo

V predvolilni kampanji si bodo v stranki prizadevali obiskati celotno Slovenijo z avtobusom, ki so ga poimenovali potujoča kavarna. S tem želijo po Toninovih besedah svoja sporočila približati državljanom ter tudi spodbuditi razpravo o evropskih temah in evropskih izzivih v Sloveniji.

"Nova Slovenija je v vsebinskem smislu pripravljena, program smo že pred časom sprejeli in ga tudi potrdili, kadrovsko smo pripravljeni in zdaj smo v polnem zanosu in tudi polni energije dokončno začnemo to kampanjo," je zatrdil Tonin. Dodal je, da so v stranki z vstopom v volilno kampanjo zelo zadovoljni in si bodo še naprej prizadevali za dva evropska poslanca.

Prepričan je, da se je ekipa NSi-ja v preteklosti že izkazala pri delu z ljudmi na terenu in realizaciji idej v konkretne projekte. "To je tista naša največja moč, da bomo probleme in težave Slovenije znali prenašati v Evropski parlament. Tam bomo glasni, da se nas bo slišalo in da bomo na tak način sooblikovali našo širšo evropsko skupnost," je prepričan. Tonin je poudaril, da so prihajajoče volitve prelomne, in dodal, da bodo v volilni kampanji delovali v okviru 200.000 evrov stroškov.

Tonin na kongresu NSi-ja: Slovenija se je znašla v kaosu, vsak dan Golobove vlade je izgubljen
NSi na kongresu obravnava programska izhodišča za evropske volitve

Stranka NSi na kongresu v Horjulu obravnava programska izhodišča za evropske volitve, v katerih poudarjajo močno gospodarstvo, spremembe migracijske politike in zeleno transformacijo.
T. K. B., B. R.
18. november 2023 ob 11.46
Zadnji poseg: 18. november 2023 ob 12.49
Horjul - MMC RTV SLO, STA
Shrani članek
Preberi članek
Poudarki

    Manfred Weber iz EPP-ja poudarja pomen prihajajočih evropskih volitev in vlogo NSi-ja pri oblikovanju programa.
    NSi se osredotoča na varnost in migracije, podnebne spremembe in zeleni prehod ter konkurenčno gospodarstvo.
    Stranka poudarja potrebo po varovanju meja EU-ja, ciljno migracijsko strategijo in ohranjanje evropskega načina življenja.
    Na področju energetike NSi zagovarja varčevanje z energijo, obnovljive vire in stabilno preskrbo z nizkoogljično energijo.
    NSi želi, da EU postane vodilna v gospodarskem napredku in trajnostnem razvoju, ter podpira socialno-tržno gospodarstvo.
    Predsednik NSi-ja Matej Tonin kritizira trenutno vlado in izraža pripravljenost stranke na politične izzive

Kongres NSi-ja v Horjulu

V uvodu je članstvo nagovoril tudi predsednik EPP-ja Manfred Weber, ki je poudaril, da bodo evropske volitve junija prihodnje leto ključne za Evropsko unijo, države članice in tudi EPP. "V Evropski ljudski stranki imamo predvsem rešitve za ljudi. Težav ne napihujemo, kot to počnejo skrajneži," je dejal v videonagovoru.

Kot je še poudaril, pri pripravi programa EPP-ja za prihajajoče volitve računa tudi na prispevek NSi-ja. "Potrebujemo vas, da ohranimo ta evropski način življenja. Da prenesemo našo vizijo na naše države, da obranimo vrednote, v katere vsi skupaj verjamemo. Prepričan sem, da moramo v tej krizi razmišljati o moči našega gospodarstva, o naložbah, inovacijah, konkurenčnosti. Da uresničimo obljubo o gospodarskem napredku za vsakogar v Evropi," je dejal.
Glavni poudarki NSi-ja na evropskih volitvah migracije, zeleni prehod in konkurenčno gospodarstvo
Janez Cigler Kralj, Matej Tonin, Vida Čadonič Špelič in Jernej Vrtovec. Foto: BoBo/Borut Živulovič
Janez Cigler Kralj, Matej Tonin, Vida Čadonič Špelič in Jernej Vrtovec. Foto: BoBo/Borut Živulovič

Glavni programski poudarki NSi-ja na evropskih volitvah bodo varnost in migracije, podnebne spremembe in z njimi povezan zeleni prehod ter konkurenčno gospodarstvo, so povedali na kongresu stranke v Horjulu.

V prvem sklopu programskih izhodišč z naslovom Evropa blizu našim ljudem se osredotočajo na področja varnosti, geopolitike, migracij in skupnih vrednot. Kot poudarjajo, je varnost predpogoj za svobodo in blaginjo. Vojne in nestabilnosti v soseščini in mednarodnem okolju je po mnenju NSi-ja treba reševati pri njihovem izvoru. Ob geopolitičnih vprašanjih mora Evropa postati učinkovitejša pri svojih odločitvah, odločna v svojih dejanjih in prepričljiva v pobudah, Nato pa ostati hrbtenica evroatlantske varnosti in stabilnosti, poudarjajo.

Glede varnosti v NSi-ju poudarjajo tudi varovanje meja EU-ja. Priseljevanje potrebuje meje in jasna pravila, zato NSi podpira ciljno migracijsko strategijo in zakonite migracije. Cilj pa mora po njihovem mnenju biti izkoreninjenje razlogov za migracije ter ohranitev evropskega načina življenja.

Na področju zelenega prehoda, podnebnih sprememb, energetike ter kmetijstva in prehrane v NSi-ju rešitve za zmanjševanje toplogrednih plinov vidijo v varčevanju z energijo in njeni učinkoviti uporabi, obnovljivih virih energije in uporabi trajnostne mešanice energij. "Naša energija mora biti varna, čista in cenovno ugodna," poudarjajo. Prepričani so, da bo električna energija zlato prihodnosti.

Podpirajo tudi pametni zeleni prehod, a ne na račun izgube evropske suverenosti. Obnovljive vire energije ocenjujejo kot pomembne, a po mnenju NSi-ja ne morejo biti temelj energetske preskrbe EU-ja. Zato se zavzemajo za odgovorno energetsko politiko, ki temelji na preizkušenih tehnologijah in zagotavlja stabilno preskrbo z nizkoogljično električno energijo. Glede samozadostnosti poudarjajo tudi samooskrbo s hrano.

Pozornost v programskih izhodiščih NSi namenjena tudi blaginji, gospodarstvu, konkurenčnosti in tehnologiji. EU mora vsem ponuditi možnost za dostojno življenje, blaginja Evrope pa temelji na gospodarskem uspehu in enotnem trgu. Ob tem se zavzemajo tudi za socialno-tržno gospodarstvo in da EU postane vodilna svetovna regija gospodarskega napredka ter trajnostnega razvoja in ciljna destinacija svetovnih inovativnih visokotehnoloških ter zagonskih podjetij.
Predstavitev kandidatov na začetku prihodnjega leta

Vodja poslanske skupine NSi-ja Janez Cigler Kralj je v izjavi za medije dejal, da ima NSi za kandidatno listo evidentiranih 20 kandidatk in kandidatov.

Nabor devetih kandidatov bodo predstavili na začetku prihodnjega leta, spomladi pa še vrstni red na listi, je dejal.

V javnosti so se pojavile špekulacije, da bo prvo mesto na kandidatni listi zasedel prav Cigler Kralj, ki pa na to vprašanje ni želel eksplicitno odgovoriti. Dejal je, da se bodo o tem pogovorili, ko bo čas za to. "Kot vedno se dajem na razpolago stranki tam, kjer me najbolj potrebuje," je dodal.

Evropska poslanka in nekdanja predsednica NSi-ja Ljudmila Novak naj bi se po ugibanju nekaterih medijev po koncu mandata umaknila iz politike. Cigler Kralj s tem ni seznanjen, zato je zgolj ugibal, da se bo morda posvetila družini. "Ampak po moje še ni rekla zadnje besede," je dodal. Tudi Ljudmila Novak je namreč med evidentiranimi kandidati in povabljena na kandidatno listo. "NSi bi bil počaščen, vsaj jaz, če bi bila tudi ona na listi," je dejal Cigler Kralj.
Janez Cigler Kralj in Matej Tonin. Foto: BoBo/Borut Živulovič
Janez Cigler Kralj in Matej Tonin. Foto: BoBo/Borut Živulovič
Tonin: Slovenija se je znašla v kaosu

Osrednji kongresni nagovor pa je imel predsednik stranke Matej Tonin, ki je ocenil, da se je Slovenija znašla v kaosu, vsak dan vlade Roberta Goloba pa je izgubljen dan za Slovenijo: "Vlada je do zdaj nanizala osupljive dosežke, zaradi katerih je Slovenija manj privlačna, nevarnejša in bolj zbirokratizirana," je ocenil. A po mnenju prvaka NSi-ja v Sloveniji ni vse slabo, težava ni v ljudeh, temveč v gospodarjenju z državo.

Kot je poudaril Tonin, so zadnje desetletje zaznamovali novi politični obrazi, ki so z visokimi pričakovanji vedno znova prinesli tudi silovita razočaranja. "Če se poslanci iste stranke prvič srečajo na konstitutivni seji parlamenta in če se ministri spoznajo na prvi seji vlade, to preprosto ne more delovati," je poudaril. Medtem pa je NSi uigrana ekipa, zagotavlja prvak stranke. NSi je tako pripravljen na izhod iz "politične krize", a je občutek, da je na političnem parketu za zdaj premalo poguma in inovativnosti, da bi "sedanjo agonijo končali s predčasnimi volitvami ali z drugačno vlado, kar pomeni, da bomo morali sedanjo vlado trpeti vse do konca tega mandata". Dejal je še, da je Nova Slovenija pripravljena na predčasne volitve, pripravljeni pa so se tudi pogovarjati o drugačni koaliciji znotraj sedanje sestave parlamenta.

To pomeni, da bodo počakale tudi vse težave, meni Tonin. Prihodnji meseci bodo zato naporni, saj morajo biti utrjeni za naslednji mandat, napoveduje. Ob tem je prepričan, da bodo deležni napadov z leve in desne in poskusov discipliniranja z "dnevno porcijo konstruktov, laži in obtožb". "Sem pa popolnoma miren in hkrati ponosen, ker nam je v zadnjih desetih letih uspelo vzpostaviti odpornost na blato, ki ga mečejo v nas," je še zatrdil.
Ljudmila Novak: Poplave so še en dokaz, da tudi Slovenija čuti podnebne spremembe

Evropska poslanka Ljudmila Novak se je v nagovoru prek videopovezave iz Bruslja osredotočila na tri teme, ki so po njenem mnenju ključne za prihodnost EU-ja in Slovenije, in sicer zeleni prehod v EU, vprašanja migracij ter razmere v Ukrajini in Gazi. "Letošnje katastrofalne poplave so še en dokaz več, da tudi Slovenija čuti podnebne spremembe," je dejala in poudarila pomen evropskega zelenega dogovora. Vprašanje migracij v EU-ju ni le varnostno, ampak tudi človekoljubno in razvojno vprašanje, zato je pomembno, da EU postavi jasna pravila varovanja svojih zunanjih meja, meni.

"Populisti, ki so velikokrat tudi nacionalni egoisti, ne smejo prevladati v prihodnji sestavi Evropskega parlamenta. To bi lahko pripeljalo do razpada EU-ja in velike krize v Evropi," je dejala. EU pa ne more obstati brez spoštovanja vladavine prava in drugih temeljnih vrednot EU-ja, kot so solidarnost, svoboda medijev, socialna pravičnost, dialog in demokracija. Slovenija bo s prihodnjim letom imela enega evropskega poslanca več, zato si želi, da bi dodatni slovenski sedež pripadal prav NSi-ju.
Cigler Kralj: Uprimo se nesmiselnemu štempljanju

Vodja poslanske skupine Janez Cigler Kralj je v nagovoru naštel dosežke poslanske skupine, med njimi je posebej omenil delo komisije DZ-ja za nadzor javnih financ. Obregnil se je tudi ob evidentiranje delovnega časa, saj ta po njegovem mnenju dodatno obremenjuje gospodarstvo. "Uprimo se temu nesmiselnemu ukrepu štempljanja," je pozval. NSi je slaba vest vladi, ki po pol leta mandata "nima česa pokazati", cena njihovih političnih igric pa je visoka, ocenjuje. Glede pobud, da naj na desnici držijo skupaj, pa je dejal, da sta za to potrebna vsaj dva. "Držati skupaj pa ne pomeni 'držati štange' nekomu, da se bo krepil na račun NSi-ja."
Peterle: Najslabše bi bilo, če bi razloge za stagnacijo NSi-ja pripisali Janši

NSi bi danes moral razpravljati tudi o preboju stranke, meni Lojze Peterle. V opoziciji namreč rasti ni videti, najslabše pa bi bilo, če bi razloge za stagnacijo pripisali "kar Janezu Janši, s katerim smo bili trikrat v vladi", je dejal. Sam razloge vidi v premajhni kritičnosti. Ocenjuje, da NSi potencial za preboj ima, a ga ne izkorišča dovolj.

"Kdor pričakuje, da bom predlagal zamenjavo vodstva, dodal poleno na kakšno grmado, napovedal izstop ali ustanovitev nove stranke, ga bom razočaral," je v nagovoru dejal soustanovitelj stranke in predsednik osamosvojitvene vlade Peterle.

Ocenil je tudi, da so se v tretji vladi prvaka SDS-a Janeza Janše odlično držali, a za to niso bili nagrajeni. Normalno je, da v NSi-ju z Janšo tekmujejo, meni, "odkar je z leve prestopil na desno, še bolj". "Če smo odlično delali v več Janševih vladah, ne vidim potrebe, da bi bili v opoziciji njegov glavni kritik," je opozoril.

Prav tako ne vidi potrebe, da bi pred volitvami postavljali ekskluzivne pogoje ali da bi bili boj med dvema ognjema, "kar se do neke mere dogaja".

Naj NSi pogoje raje postavlja za pogajalsko mizo, ne pred TV-kamerami, je dejal. Odnos do Janše pa naj obravnava svet stranke in sprejme stališče. "Zgolj izjava vrha stranke o tako pomembni zadevi je premalo. Ali pa je bilo to prezgodaj," je dejal.

Peterle je bil oster tudi do vlade Roberta Goloba, ki je po njegovi oceni močna zgolj v podiranju tistega, kar je bilo zgrajenega pred njo. "Ne samo, da jim ne gre, delajo škodo," meni. "Pod to vlado gremo navzdol in nazaj. Vendar naš ideal ni bil nikoli samo naprej, moramo tudi navzgor, to zadeva tudi politično kulturo. Slovenije ne bomo izboljšali z zastiranjem drugih, ampak s cilji, ki nas bodo povezovali v nove skupne projekte," je pristavil.

Tonin: Samo volitve lahko stvari postavijo nazaj na pravo mesto

Predsednik NSi-ja in nosilec strankine liste Matej Tonin je ob predčasnem glasovanju na evropskih volitvah in posvetovalnih referendumih državljane pozval, naj tudi sami oddajo svoj glas.
A. M.
5. junij 2024 ob 18.49
Ljubljana - MMC RTV SLO, STA
Shrani članek
Foto: BoBo/Borut Živulović
Foto: BoBo/Borut Živulović

"Samo z našim glasom lahko dosežemo, da se bo Evropa spremenila na točkah, kjer smo razočarani. Samo z volitvami lahko stvari postavimo nazaj na pravo mesto," meni.

"V demokraciji se stvari spreminjajo samo na volitvah," je v izjavi po oddaji svojega glasu na volišču v Kamniku poudaril Tonin. Volivce je pozval, naj izkoristijo možnost, da odločijo s svojim glasom, namesto da o njih odločajo drugi.

"Samo z našim glasom bomo lahko dosegli, da se bo tudi Evropa spremenila na tistih točkah, kjer smo razočarani, kjer je spodletelo," je prepričan. Obenem je poudaril, da bodo volilni izidi pomembno začrtali prihodnost Evropske unije, njeno smer in razvoj. Od njih kot tudi razmerij v prihodnji sestavi Evropskega parlamenta bodo namreč odvisne evropske politike, med drugim na področju migracij, zelenega prehoda in ohranjanja vrednot.

Tonin je pozval tudi k čim višji volilni udeležbi, saj bo ta po njegovem mnenju pokazatelj, da državljani evropske volitve jemljejo resno. "Prepričan sem, da bo volilna udeležba večja, kot je bila na zadnjih volitvah. To je vsekakor spodbuden znak, glede na to, da smo pred usodnimi časi in da evropske volitve terjajo resen pristop. Vsak glas šteje in samo z volitvami lahko dosežemo spremembe," je sklenil.

Tonin: Spremljamo klavrni propad četrtega projekta tako imenovanih novih obrazov
Okrogla miza NSi-ja o stanju v državi

Oblast se mora zamenjati, saj aktualna vlada uničuje Slovenijo, je dejal predsednik stranke Matej Tonin. Temu so pritrdili številni govorniki z različnih področij, ki so sodelovali na NSi-jevem dogodku.
Al. Ma.
21. marec 2024 ob 19.19
Ljubljana - MMC RTV SLO, STA
Shrani članek
Preberi članek
Matej Tonin.. Foto: BoBo/Borut Živulović
Matej Tonin.. Foto: BoBo/Borut Živulović

"Slovenija je v globoki politični krizi, imamo stavkovni val in proteste po celotni državi, sprejemajo se popolnoma nerazumljivi zakonski predlogi, gospodarska situacija je zaradi ohlajanja na naših največjih izvoznih trgih precej zaostrena," je na dogodku, ki so ga poimenovali Zbor za prihodnost, dejal predsednik NSi-ja Matej Tonin.
Sorodna novica
Protestniki Golobovo vlado pozivali k odhodu. Janša: Čas je za predčasne volitve.

Na današnji dan (četrtek) – ko je v Ljubljani tudi protestni shod proti vladi v organizaciji SDS-a – so dogodek pripravili tudi zato, da pokažejo, da je opozicija enotna v želji po zamenjavi oblasti, je pojasnil.

Dodal je, da "spremljamo klavrni propad zdaj že četrtega projekta tako imenovanih novih obrazov", in pozval k spremembam, saj sta dve leti te vlade prinesli razgradnjo številnih podsistemov.
Verčič: Vlada nima jasne vizije

Komunikacijski strokovnjak Dejan Verčič meni, da vlada nima jasne vizije, jasne strategije in jasnih ciljev. Izrazil je prepričanje, da bi si morali po vstopu Slovenije v EU in Nato zastaviti nove cilje. "Prespali smo 20 let," je dejal.
Dejan Verčič. Foto: Osebni arhiv
Dejan Verčič. Foto: Osebni arhiv

Zato je nujna razprava o ključnih vprašanjih, ki so po njegovem mnenju demografske spremembe, varnost, gospodarstvo, kultura, tudi mediji. Ti imajo pri tem pomembno vlogo, a so zastareli, je ocenil in pri tem posebej izpostavil RTV Slovenija, pomembna bi bila tudi jasna komunikacija politikov. "Vsaka politična stranka bi morala vizijo razvoja Slovenije razviti tako, da vsi razumemo, o čem se pogovarjamo, potem pa bi se morali začeti dogovarjati, kako priti do najmanjše mogoče koalicije, s katero je mogoče nekaj od tega tudi narediti," je dejal Verčič.
Simič: Iz davčnih razlogov veliko Slovencev na Hrvaško
Ivan Simič. Foto: BoBo/Borut Živulović
Ivan Simič. Foto: BoBo/Borut Živulović

Davčni svetovalec in nekdanji direktor Fursa Ivan Simič je prepričan, da bo davčno reformo zelo težko izvesti, saj se vedno najdejo nasprotniki, ki pa se na davčni sistem ne spoznajo. "Nismo dozoreli za spremembe," je bil pesimističen. Opozoril je, da se je iz davčnih razlogov veliko Slovencev preselilo na Hrvaško.

Simič je dodal, da bi morali za uvedbo davčnih sprememb imenovati ekipo poznavalcev, ki bi pripravila predlog rešitev in vse potrebne izračune, in zagotoviti, da se nato določeno obdobje sistem ne bo spreminjal.
Šušteršič: Ni srednjeročnega proračunskega načrtovanja
Janez Šušteršič. Foto: Televizija Slovenija
Janez Šušteršič. Foto: Televizija Slovenija

Ekonomist in nekdanji minister za finance Janez Šušteršič je bil kritičen, da ni več srednjeročnega proračunskega načrtovanja. Treba bi bilo uvesti merjenje učinkovitosti javnega sektorja in sistem upravljanja, ki bi temeljil na zavezujočih dokumentih, ki bi bili finančno ovrednoteni, in bi bila jasna odgovornost za njihovo izvedbo.

Glede plač v javnem sektorju je dejal, da imajo v nekaterih državah določeno le maso plač, ne pa tudi števila zaposlenih, in cilje, ki jih je treba doseči. Zaposlenih je lahko več in imajo tako nižje plače ali pa manj in so za boljše delo plačani več.
Noč: Javno zdravstvo se napačno enači z državnim
Marko Noč. Foto: MMC RTV SLO
Marko Noč. Foto: MMC RTV SLO

Kardiolog Marko Noč je glede razmer v zdravstvu dejal, bi morali naprej opredeliti cilj – da bolnik pravočasno dobi kakovostno storitev, ki mu jo pokrije zavarovalnica, kamor plačuje prispevek. Poudaril je, da se javno zdravstvo napačno enači z državnim zdravstvom. "Javno zdravstvo opredeljuje plačnik, v slovenskem primeru javna zavarovalnica, drugo so pa izvajalci. Izvajalec v javnem zdravstvu je lahko državni zavod ali koncesionar," je dejal in dodal, da bolnika ne zanima, ali dobi kakovostno storitev v državnem ali v zasebnem zavodu.

"Čim večji kaos delamo na področju javnega zdravstva – in ta vlada je 'svetel' primer tega –, več bo pravega zasebnega zdravstva, ker ljudje ne bodo prišli na vrsto in bodo tisti, ki bodo imeli denar, šli k zasebniku, tisti, ki ne bodo imeli denarja, bodo pa v čakalnih vrstah," je bil kritičen.
Beja: Upoštevati specifiko slovenskega kmetijstva

Član sveta Kmetijsko gozdarske zbornice Slovenije (KGZS) in predsednik občinskega odbora NSi-ja v Litiji Janez Beja je o odpovedi za pretekli torek napovedanega protesta v Ljubljani dejal, da bi, če bi bilo na ulicah polno traktorjev in kmetov, verjetno politično zmagali, je pa vprašanje, kaj bi kmetje iz tega potegnili. "Lahko smo se prenaglili, lahko da so nas peljali žejne čez vodo, ampak za ulico je čas jutri, pojutrišnjem ali kadar koli. Videli bomo, ali bomo kaj dosegli," je dejal o sklenitvi dogovora z ministrstvom, po katerem so odpovedali protest.

Beja je poudaril, da bi morali upoštevati specifiko slovenskega kmetijstva in opredeliti, kaj želimo s posameznim tipom kmetovanja – po njegovih besedah je namreč od 55.000 kmetov, ki dajejo vloge za subvencije, tretjina intenzivnih kmetovalcev, ki množično prodajajo tudi na trgu, tretjina je takih, ki nekaj pridelajo zase in nekaj prodajo, tretjina pa ohranja krajino.
