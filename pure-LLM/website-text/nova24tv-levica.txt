Vrhovno sodišče blagoslovilo sovražni govor levice
Minister za delo Luka Mesec. Foto: Ziga Zivulovic /BOBO

Datum:
4. 7. 2024, 12:19
Predviden čas branja: 1 min.

Minister za delo Luka Mesec je leta 2018 označil Bernarda Brščiča za fašista. Slovensko pravosodje mu je zaradi tega podelilo opomin, ki pa ga je sedaj vrhovno sodišče razveljavilo. Na tak način je opolnomočilo politično levico, da z oznako “fašist” oblati vse, s katerimi se ne strinja. 
The land of ice & fire - Iceland 2022
00:00
% Buffered
00:17 / 02:21
Copy video url
Play / Pause
Mute / Unmute
Report a problem
Language
Share
Vidverto Player
                   

“Brščiča ne maram. A tale sodba je sramota za slovensko pravosodje in še en dokaz, da je pohod skozi institucije končan. Sodniška mesta so zasedli ideološko podobni aktivisti kot leta 1945, s podobnimi pravniškimi sposobnostmi,” je sodni razplet komentiral politični analitik Mitja Iršič.
Preberite še: Ali je komunizem kompatibilen s človekovimi pravicami? Izjava, ki je ogledalo naše družbe

Mesec je Brščiča večkrat označil za fašista. Najprej v državnem zboru, nato pa še v televizijski oddaji. Sledila je Brščičeva tožba, v kateri je Mescu očital razžalitev. Na sodišču je povedal, da ga je politik označil za fašista “brez argumentacije”.

V začetku novembra je okrajno sodišče v Trbovljah pritrdilo Brščiču in Mescu izreklo sodni opomin. STA poroča, da je sodnik svojo odločitev utemeljil s tem, da je Mesec svoje ostre besede prepozno argumentiral. Mesec je prejel zgolj opomin, ker pred tem nikoli ni bil kaznovan in ker je od spornih besed minilo že pet let.

Sodišče podelilo Levici orodje za boj proti desni sredni
Sodna odločitev bo imela širše družbene posledice. Politična levica, posebej na njenem skrajnem robu, ki ga predstavlja stranka Levica, je do sedaj z oznako “fašist” že obmetavala vse svoje politične nasprotnike, tudi tiste, ki po svetovnih in evropskih merilih spadajo v desno sredino. Sodba vrhovnega sodišča je tej praksi označevanja politično “nedotakljivih” dala tudi pravno legitimiteto.

Da jo tako razume tudi nekdanji vodja Levica Luka Mesec, indicira njegov komentar. Meni, da je sodišče “pritrdilo mojim navedbam, da stvari, ki jih Brščič govori, lahko imenujemo fašizem”.

[Analiza] Luka Mesec slabo opravil avdicijo za bruseljsko plačo
Luka Mesec Foto: ŽigaŽivulović jr. /Bobo

Datum:
6. 4. 2024, 23:44
Predviden čas branja: 12 min.

Stranka Levica razpada. Zgodilo se je tako hitro, kot se je po vstopu stranke v vlado to tudi pričakovalo. Na eni strani so v konfliktu s svojim ekstremnim krilom, na drugi strani jim grozi odtok glasov k novi bizarni stranki Violete Tomić in stranki Resnica, s katero si delijo poglede na zunanjo politiko. Nič čudnega, da si je torej Luka Mesec zaželel bruseljskih evrov in se odločil za kandidaturo na evropskih volitvah. V včerajšnji Tarči je nastopil predvidljivo v svojem prepoznavnem ciničnem slogu, polnem zamegljevanja dejstev, podtikanj, retoričnih zank in skrbno podtaknjenih polresnic. Analiza.
FLORENCE- A 4k Aerial Film of Italy
00:00
% Buffered
00:09 / 02:02
Copy video url
Play / Pause
Mute / Unmute
Report a problem
Language
Share
Vidverto Player
                   

Največja težava trenutne skrajne levice je ta, da slovenska politična realnost končno dohaja evropsko, ki ji je že pred časom postalo jasno, da je bil nekontroliran uvoz nezakonitih migrantov, upajoč, da se bodo vključili v domačo delovno silo, ena največjih evropskih napak po drugi svetovni vojni. Politika Wir schafen das, ki jo je promovirala Angela Merkel, je bila leta 2015 splošno sprejeta kot sočutna in hkrati koristna. Danes, ko so se evropska mesta spremenila v nevarna geta, pa je vse drugače. Tudi deli Ljubljane so postali taki – večkrat se je poročalo o tarnanju prebivalcev ljubljanskega Viča, kjer si zaradi migrantskega centra ljudje ne upajo več iz hiš, ko se stemni.
Preberite še: Stališče Levice o NATU kaže, da bo normalnost prišla, ko Levice ne bo v parlamentu

To je velika težava za urbano Levico, saj seveda ne sme popustiti od svojega stališča, da so državne meje imperialistično-kapitalistično zlo, begunci pa dobrodošli. Mesec se je branil s prežvečenimi frazami, s katerimi pa je prepričal le malo koga. Po včerajšnjem nastopu je slutiti, da je bajna bruseljska plača zanj tako oddaljena kot od Alenke Bratušek po katastrofalnem nastopu pred Evropskim parlamentom leta 2014.

Ni težav, saj bo večina migrantov tako ali tako popihala v Nemčijo

Najprej je predstavil podatek, s katerim se v javnosti pogosto “hvalijo” na policiji. “Velika večina od ljudi, ki ste jih prikazovali, v Sloveniji ne ostane niti 48 ur, ampak gre takoj naprej v ciljne države, v Nemčijo, Avstrijo in tako dalje,” je povedal Mesec.

Minister za delo in policija se torej branita s tem, da slovenski azilni sistem ne deluje, da jim migranti “pobegnejo” v tujino in da so potem pač težava neke druge države. Tega seveda ni logično povezal z ukrepi Italije in Avstrije, ki izmenično že skoraj devet let patruljirata med državnima mejama. Kaj takšnega lahko izreče le minister v neresni državi, ki se ne zaveda svoje odgovornosti do pravilne izpeljave azilnega postopka.

Migranti samo iz Sirije in Afganistana, za vse pa smo krivi zahodnjaki?

O tem, da je SDS podprla lokalne župane, ki so ostro protestirali proti vladni odločitvi, da bodo na ozemlju njihove občine postavili azilne centre, je Mesec SDS obtožil “hinavske” igre:  “Ti ljudje prihajajo iz Sirije, Afganistana, tudi Palestinci bodo kmalu začeli prihajati – in Janez Janša, medtem ko se je pred dvema ali tremi tedni slikal v Izraelu, ponosen, kako se bombardira Gazo in se tam izvaja zločin nad človeštvom, bo dva dni kasneje stal na slovenski meji in rekel, da jo brani pred ljudmi, ki bežijo iz te iste nesrečne države. To je zgodba evropske desnice. Po eni strani sejejo strah, se pravi govorijo, da prihajajo klavci, posiljevalci in tako naprej, hkrati pa podpirajo bombardiranja vseh teh držav, doma pa govorijo, da nas bodo zaščitili pred tem.”

Dolgočasna retorična igra, ki jo skrajna levica na zahodu po receptu kuharice Saula Alinskega uporablja že pol stoletja, je naslednja: zahod je praktično kriv za vse, kar se zgodi na svetu, saj se v državah tretjega sveta nikoli nič ne zgodi brez intervencij zahoda (tukaj pride do izraza tudi regresivno levičarstvo skrajnežev na levi, ki tujim civilizacijam ne podeljujejo enake kolektivne opravilne sposobnosti kot zahodni civilizaciji). Ker smo torej krivi za vse, smo hkrati dolžni, da sprejmemo ne le vsakega begunca, ki beži iz kakšnega vojnega področja (ne glede na to, da je večina sodobnih vojn posledica osi zla Iran-Rusija), ampak tudi vsakega ekonomskega migranta, saj so reveži po svetu revni le zaradi izkoriščanja kapitalističnega zahoda.

To bi bilo še leta 2015 povsem sprejemljivo stališče, danes pa ne v Evropi ne v Sloveniji ni več – Evropejci smo imeli dovolj koncepta fiktivne kolektivne krivde takrat, ko so naša mesta začela postajala vedno nevarnejša.

Prav tako Mesec pozablja, da živimo v dobi interneta in si lahko vsak pobrska, kateri migranti ZARES prihajajo k nam: vsekakor ne le Sirci in Afganistanci, ampak tudi iz – za domačine –  povsem varnih dežel, kot so Maroko, Bangladeš, Indija, Alžirija, Turčija, Tunizija itd. Lani je prišlo več Maročanov kot Sircev. Letos je prišlo več Maročanov kot Afganistancev. Maroko je država s srednjim količnikom razvoja (HDI), kjer ni vojn, prebivalstvo pa zasluži (za Afriški kontinent) dokaj veliko.

Mesec mora pač zamegliti dejstvo, da se pogovarjamo o nezakonitih delovnih migracijah, ne pa dejanskih beguncih, ki bežijo iz vojnih razmer.

Bolje v azilnem domu kot na ulici? Zakaj pa ne raje na Hrvaškem ali v Turčiji?

“Ampak ali je vlada naredila napako s predstavitvijo teh začasnih azilnih centrov tik pred evropskimi volitvami in tudi slabo pojasnila ljudem?” je Meseca vprašala voditeljica Erika Žnidaršič.

“Mislim, da je treba to vprašanje zastaviti drugače. Ali bi raje, da ti ljudje hodijo po Brežicah, Lenartu in drugih slovenskih krajih, ali je bolje, da jih policija sprejme in namesti v azilni dom?” je dejal Mesec, a se je strinjal, da ljudem ukrep ni bil dobro predstavljen.

Cinizem brez primere. “Najraje” bi seveda državljani imeli, da bi bila slovenska vlada sposobna varovati suvereno mejo in da “ti ljudje” niti ne bi imeli priložnosti “hoditi po Brežicah, Lenartu in drugih slovenskih krajih”. Sploh glede na dejstvo, da gre v veliki meri za ekonomske migrante, ki so nezakonito prestopili slovensko-hrvaško mejo na poti proti s socialnimi podporami bogatim severnim državam. Namesto varovanja meje je ta vlada – mimo stroke, povsem iz politično-ideoloških razlogov – odstranila ograje na mejah, čeprav se je vedelo, da se bo število migracij povečalo.

Zopet o kolektivni krivdi zahoda

Nato je Mesec zopet uporabil recept iz knjige Saula Alinskega Pravila za radikalce, tako da je kolektivno krivdo za migrante naprtil na ramena zahoda (in po asociaciji tudi nam).

“Evropa ima izvorni problem, razrušen red praktično med Marokom in Iranom po številnih državah in od tam bežijo. Te stranke, iste, ki zdaj strašite pred migranti, ste zagovarjale bombardiranje teh držav, tako da prva naloga evropske zunanje politike, evropske sosedske politike mora biti stabilizacija te regije. In tretjič, tam, kjer so problemi v Evropi, so po večini problemi z drugo generacijo in integracijo. To govorimo o Franciji, o Švedski in tako dalje,” pravi Mesec.

Ni sicer jasno o kakšnem “bombandiranju” govori, saj so v t. i. arabski pomladi arabski despoti pobijali predvsem svoje prebivastvo, ki jih je hotelo vreči iz prestola – ne Trump, ne Obama nista pokazala dovolj odločnosti za kakšna “bombandiranja”. Je pa Mesec znova pokazal svojo zavezanost radikalnemu levičarstvu, češ da se nikjer na svetu nič ne zgodi brez zahodnih intervencij, torej je hotel tudi arabskim liberalcem, ki so iz nič ustvarili arabsko pomlad, povedati, da so lutke v rokah zahodnih držav. Sicer je res, da v Evropo prihajajo ljudje iz vseh držav Severne Afrike, a razen Sirije nobena od njih ni bila “razrušena”. Na daljici Iran-Maroko so še Jordanija, Egipt, Libija, Alžirija … katera od teh je že bila “razrušena”? Pravzaprav nobena. So pa razmere tam – tudi zaradi korupcije lokalnih despotov – že desetletja slabe, prebivalstvo pa revno. Zaradi tega se je arabska pomlad sploh začela.

Mesec še pokroviteljsko pove, da bi morala biti naloga evropske politike, da zadeve stabilizira – a seveda za to ne sme uporabiti sile. V njegovem svetu je pero močnejše od sablje. A v njegovem svetu je bil tudi prepričan, da med Ukrajino in Rusijo ni možnosti, da bi prišlo do kakšnega resnega konflikta.

Res je, da ima liberalna Švedska težave z integracijo druge generacije beguncev, a prav ta generacija je proizvod natančno takšne politike, kot bi se jo radi šli v stranki Levica: se pravi zmesi regresivnega levičarstva (zahodnjaki smo krivi za vse, zato moramo sprejeti vse begunce in ekonomske migrante), vzpodbujanja nastanka etničnih žepov in slabe skrbi za varnost državljanov. Švedska je svarilo, kaj se bo zgodilo Sloveniji čez 20 let, če bomo šli po poti, ki jo predlaga stranka Levica.

Vojne v Ukrajini ni konec, zato ker Putin čaka na evropske in ameriške volitve?!

Nato je Mesec poskrbel še za dozo zabave, kakršno lahko pričarajo le skrajni levičarji v slovenski politiki. Dejal je takole:

“Jaz ocenjujem, da je eden od razlogov, zakaj vojne v Ukrajini še ni konec, ta, da si Putin nadeja, da bo zmagala desnica, na desni pa ima veliko prijateljev. Prvi med njimi je Trump, drugi je Orbán in tako naprej po zahodu. Skratka, če hočemo vojno končati, ne sme desnica zmagati evropskih volitev, to je prva stvar. Druga stvar, sam, tako kot sem vedno nasprotoval ameriškemu imperializmu, nasprotujem ruskemu. Moramo pa se v Evropi vprašati, kako priti do miru. Ker trenutno ta vojna izgleda, da lahko tam gori še deset let. In treba se je na evropski ravni vprašati, s kakšno strategijo bomo to vojno končali, vojne pa se končajo za pogajalsko mizo.”

Se pravi, v Meščevem svetu velja, da je Putin zahodna desnica. Zanimiv in izredno podel retorični manever. V Levici jim je izredno težko priznati, da je Putin po ekonomski politiki s svojim kolektivizmom veliko bolj podobnen njim kot pa zahodnim državam. Ko je Putin sprožil invazijo na Ukrajino, so bili v Levici več dni previdno tiho – napadali pa so, koga drugega kot “vojnega hujskača” Janeza Janšo. Najbrž so upali, da bo že takrat dobršen del njihove publike javno podprl rusko “zaščito manjšin”, kot je operacijo še takrat imenoval Kremelj. A se to ni zgodilo, svet je bil enoten in na koncu so morali po tiho obsoditi napad države, katere prej nikoli niso niti omenjali (bolj so jim šli po zobeh Američani – čeprav oni svoj “imperializem” (kot bi ga karakteriziral Mesec) izvažajo z zasebno podjetniško pobudo, Appli in McDonaldsi po ugodnih cenah, Rusi pa s tanki in balističnimi raketami.

Prav tako lahko trdimo, da je VSA zahodna levica na strani Putina. Je češki desni predsednik vlade Petr Fiala putinist? Je desna predsednica italijanske vlade Giorgia Meloni putinistka? Je putinist Janez Janša? (s Fialo in poljskim predsednikom so bili prvi evropski politiki, ki so obiskali Kiev). Je švedski desni premier Ulf Kristersson putinist? Je estonska desna premierka Kaja Kallas putinistka?

Na drugi strani pa lahko za putiniste mirno razglasimo slovenske “mirovnike”, zbrane okrog bivšega levega predsednika republike Milana Kučana – le on si je upal Ukrajino celo javno obtožiti sokrivde za vojno. Pa tudi Tanja Fajon, zunanja ministrica vlade, v kateri sodeluje tudi Luka Mesec, je evropsko javnost šokirala, Moskvo pa navdušila z izjavo, da si ne predstavlja evropske varnostne strukture brez Rusije.

S kakšno strategijo bomo to vojno končali, pa je jasno. S popolnim vojaškim porazom Rusije v Ukrajini. Ruski državniki so zelo jasni, da se ne bodo nikoli ustavili, dokler bodo imeli vsaj še en metek in eno raketo. Zahodni politiki jim ne verjamejo, tako kot jim leta 2022 Mesec ni verjel, da bodo napadli Ukrajino. Bogata zgodovina ruskega imperializma (tistega pravega tankovskega, ne mehkega ameriškega, kjer nas “raketirajo” z nizkimi cenami in kakovostnimi izdelki) nas uči, da se Rusi ne bodo ustavili, dokler ne bodo ustavljeni. Življenje tam je poceni, dokler imajo na milijone revežev iz koloniziranih avtonomnih pokrajin, ki morajo prisilno umirati na fronti. Mesec z blodnjami o pogajalskih mizah tako izvrstno igra kremeljsko igro zavlačevanja, skladno s slovenskimi “mirovniki”, zbranimi okrog Kučana in Türka, ki se na vse pretege trudijo, da zahod Ukrajini neha pošiljati orožje in se ta čim prej “za pogajalsko mizo” spremeni v vazalno državo.

Na koncu apel za državni intervencionizem

Jedro slovenske skrajno leve politike je kolektivizem, velika država in doseganje ciljev skozi brutalni državni intervencionizem. Nepresenetljivo je, da si tudi Mesec evropsko ekonomsko politično vizijo predstavlja predvsem v okviru tega, kaj vse bo naredila država:

“V Evropi je treba nasploh postaviti prioritete in cilje. Če vas trenutno vprašam, kaj je evropska industrijska politika, verjetno nihče ne zna odgovoriti. Lahko vam pa karikiram, kako izgleda evropska industrijska politika. Že cel mandat se v Bruslju pogovarjajo o tem, kako bi posneli ameriški program Ira, ki bo v ameriško gospodarstvo investiral 400 milijard evrov. V Evropi niti približno nismo na teh številkah. Če pogledamo samo čipe – zdaj se cel svet trese, ker je Tajvan največji proizvajalec čipov – in če bi, to je tudi povezano z ukrajinskim vprašanjem, to prevzela Kitajska, rabimo domačo proizvodnjo čipov. V Ameriki bodo v to investirali 12 milijard evrov, Kitajci so investirali že 50.”

Pozabi povedati že davno dokazano dejstvo, da so javno financirani projekti uresničeni vedno manj gospodarno, bolj pozno in manj učinkovito kot zasebno financirani projekti. Zakaj bi torej morala supranacionalna unija v karkoli investirati? Tudi na Kitajskem prihaja večina inovacij iz grozda zasebnih tehnoloških podjetij iz Shenzhena, ne iz javnih financ v Pekingu. Tudi Bidnovih “400 milijard” do zdaj ni naredilo še nič drugega kot inflacijo. Pogovarjati bi se morali o tem, kako bi čim bolj razbremenili gospodarstvo, to pa bo potem določilo smernice trga (seveda skladno z regulacijo), ne pa da Luke, Emilije in Dominike tega sveta določajo, kako naj živimo. A to je seveda že višja matematika za svetovne koletiviste, kaj šele za predstavnike stranke, ki imajo v svojem osnovnem dolgoročnem programu zapisano nacionalizacijo in popolno ukinitev zasebnega podjetništva.

Bo kazensko obsojeni Luka Mesec odstopil?

Datum:
7. 11. 2023, 10:02
Predviden čas branja: 3 min.

Luka Mesec je komaj včeraj ugotovil, da boj proti “sovražnemu govoru” ne pomeni, da lahko preganja politične nasprotnike, sam pa ima licenco, da izreče kakršno koli žaljivko brez kakršnih koli posledic. Okrajno sodišče Trbovlje je namreč včeraj ministru za delo in bivšemu koordinatorju skrajne stranke Levica izreklo sodni opomin zaradi razžalitve nekdanjega predsednika stranke Domovinska liga Bernarda Brščiča. Slednji je Mesca tožil, ker ga je pred petimi leti kot poslanec na eni od sej državnega zbora označil za fašista.
00:00
% Buffered
00:00 / 03:07
Copy video url
Play / Pause
Mute / Unmute
Report a problem
Language
Share
Vidverto Player
                   

Vendarle jo je odnesel dokaj milo – v primerjavi s prvakom opozicije Janezom Janšo za besede, ki niti približno niso bile na ravni Meščevih. V bizarni razlagi sodbe je sodnik svojo odločitev pojasnil, češ da je Mesec svoje ostre besede prepozno argumentiral, a da izreka le opomin, ker ni bil sicer nikoli kaznovan in ker je od tega dogodka minilo že pet let. Od sodb proti Janezu Janši zaradi “verbalnega delikta” je minilo več kot pet let od izrečenih besed in nikoli nismo slišali takšne zanimive argumentacije.
Preberite še:  “Fašizem je programsko podoben Levici ne pa nazoru Bernarda Brščiča!”

Mesec iz leta 2014 bi ministra Mesca odstavil
Kakor koli, Mesec je zdaj obsojen kaznivega dejanja. Spomnimo, leta 2014 je ostro nastopil proti temu, da bi Janez Janša obdržal mandat poslanca, ker je bil kazensko obtožen, sklicujoč se na zakon o poslancih. Takratna Združena levica skupaj s takratno Cerarjevo koalicijo pod patronatom Milana Brgleza je Janši neustavno odvzela mandat poslanca, ki ga je kasneje s sodbo ustavnega sodišča dobil nazaj – nihče iz takratne koalicije ni za to odgovarjal; večina jih je politično že itak pokojnih razen Brgleza in Mesca.

Bo Mesec zdaj poslušal svojo mlado različico iz leta 2014 in odstopil? On namreč ni poslanec – torej ga ni izvolilo ljudstvo. Ni njihov predstavnik. Njegova služba je funkcija ministra, za katero ga je izbral predsednik vlade. Kot tak je zavezan še veliko strožjim kriterijem presoje od poslanca, saj je poslanec odposlanec samega ljudstva, minister pa je predstavnik izvršilne oblasti, ki ga je politično izvolila koalicija. Zdaj je torej obsojen kaznivega dejanja (Brščič ga sicer toži tudi zasebno). Leta 2014 je bil mnenja, da bi se morala zaradi kaznivega dejanja ljudem celo odvzeti možnost izbire svojih predstavnikov v parlamentu. Bo torej “kaznjenec” opravljal službo ministra? Če bi sledil dedukciji lastne logike, bi odstopil. Seveda že vnaprej vemo, da tega ne bo storil.

Osebna diskvalifikacija
Brščič sicer trdi, da še danes ne razume, kaj je njegovo ime počelo v Meščevi razpravi na seji DZ. “Brez argumentacije me je označil za fašista, šlo je za osebno diskvalifikacijo, zato je bil prisiljen zaščititi svoje dobro ime.”

Mesec se je branil, da je takšno vrednostno sodbo o Brščiču leta 2018 podal, ker je ta “več let ustvarjal izjemno sovražen diskurz, s tem pa je želel opozoriti na nezaslišanost takšnega diskurza in političnega delovanja”.

To je prva sodba, ki kazensko (čeprav izjemno milo, pa vendarle) obsoja stalno prakso skrajne levice, da svoje nasprotnike žigosa za fašiste in neonaciste. V zadnjih nekaj letih se je praksa tako zelo razpasla, da takšne klevete uporabljajo praktično vsi politiki na levi, predvsem proti sredinskim politikom na desni, če si ti drznejo dregati v ortodoksne dogme levice, npr. tiste o migrantski in azilantski politiki ali o socialnih transferjih. Oznaka fašist je postala legitimni del diskurza levice, konec koncev jo je omenil celo trenutni premier Robert Golob, ko je rekel, da je takratna koalicija “fašizem”. Po istih vatlih bi moral seveda tudi on biti obsojen kaznivega dejanja.

Bo Mesec odstopil?
V kabinet ministra za delo, družino, socialne zadeve in enake možnosti smo poslali sledeče vprašanje: V luči nedavne sodbe okrajnega sodišča v Trbovljah, ki je ugotovilo, da je minister Luka Mesec razžalil Benarda Brščiča, nas zanima, če bo minister odstopil skladno s svojimi izjavami iz leta 2014, ko je zagovarjal tezo, da Janez Janša ne more opravljati mandata poslanca v Državnem zboru, ker je bil kazensko obtožen. Za to kaznivo dejanje je zagrožena zaporna kazen do treh mesecev, sodnik je v svoji argumentaciji ministru naložil blažjo kazen, zato ker še ni bil kaznovan in ker gre za oddaljen dogodek [a dogodek je oddaljen le zaradi počasnosti slovenskega pravosodja]. To je torej kaznivo dejanje, za katerega je zagrožena zaporna kazen. Se minister še čuti moralno sposobnega opravljati visoko funkcijo?

[Video] Je Luka Mesec lagal o povezavi z Dušanom Smodejem? To sta posnetka, ki nakazujeta, da je zelo dobro poznal Uranjeka in zloglasni Fotopub
Luka Mesec, Manca G. Renko (Foto: Montaža Demokracija, STA, Facebook)

Datum:
24. 8. 2022, 9:26
Predviden čas branja: 4 min.

Po tem, ko je pred nekaj dnevi Slovenijo dodobra zatresla afera v zvezi z domnevnimi spolnimi in finančnimi zlorabami vidnega kulturnika Dušana Josipa Smodeja, so na dan neuradno prišle tudi povezave z nekaterimi znanimi imeni. Med njimi je bil tudi Luka Mesec, ki je vsako povezavo s Smodejem ostro zanikal in celo grozil s tožbami “zaradi klevet”. Izkazalo se je, da to niso bile le “klevete” in da je Luka Mesec očitno lagal, saj se je na Twitterju pojavil anonimni profil, ki je doslej objavil dva posnetka. Na enem naj bi Luka Mesec vstopal na eno od Uranjekovih zabav, na drugem pa je jasno videti, kako popiva pred zloglasnim Fotopubom, ki ga je vodil Dušan Smodej. 
FPV fun in Iceland. Waterfalls, glacier, beaches and more
00:00
% Buffered
00:15 / 01:39
Copy video url
Play / Pause
Mute / Unmute
Report a problem
Language
Share
Vidverto Player
                   

“Da ne bo kakih dvomov: s Smodejem nisem imel nikoli nič. Vse insinuacije o mojih povezavah z njim najostreje zavračam, nikoli se nisem udeleževal zabav pri njem, niti nisem vedel, da te obstajajo,” je ostro obsodil Luka Mesec vsako povezavo z domnevnim spolnim predatorjem Dušanom Smodejem. Vsakemu, ki bi trdil drugače, je celo grozil s tožbami, zdaj pa se je na spletu pojavil nov anonimni profil, ki je objavil posnetek Luke Mesca ravno na zabavi pri pokojnem Romanu Uranjeku, Smodejevem zavezniku. Po navadbah anonimnega profila pa naj bi se Mesec pri pokojnemu Uranjeku udeležil tudi novoletne zabave.

Preberite tudi: Seksisti v vrstah Levice: Po njihovem so se žrtve spolnega nasilja prostituirale zaradi revščine

Afera Smodej že nekaj časa pretresa slovensko javnost in tudi znane obraze, ki so bili s Smodejem neuradno povezani. Vidni kulturnik, ki je bil tudi direktor društva Fotopub, znan po svojih “kontroverznih umetniških” podvigih, je bil ravno zaradi tega večkrat tarča takšnih in drugačnih kritik, deležen pa je bil tudi velike medijske pozornosti. Čeprav je Smodej sodeloval pri mnogih projektih, med drugim tudi na ljubljanskih protestih, je kar naenkrat postal oseba, ki je nihče ne pozna ali “z njim ni imela nič”.

https://twitter.com/EnjoyerGhb/status/1562152149831778304?ref_src=twsrc%5Etfw%7Ctwcamp%5Etweetembed%7Ctwterm%5E1562152318849761280%7Ctwgr%5E26c50acd36ad92d2b6e8cb4207659a5efb921d63%7Ctwcon%5Es2_&ref_url=https%3A%2F%2Fnova24tv.si%2Fwp-admin%2Fpost.php%3Fpost%3D656369action%3Deditclassic-editor

Mesec zanikal udeležbo na zabavah, Levica pa žrtve pa med vrsticami obtožila prostituiranja
Ne samo, da je Luka Mesec potreboval skoraj dva tedna za odziv na celotno zadevo, pa še ta je bil očitno laž, tudi stranka Levica je obsodila dejanje in med vrsticami žrtve obtožila prostitucije zaradi slabih pogojev dela, citiramo s Twitterja “očitno je, da ima področje kulture resen problem spolnega nadlegovanja. Zaostrujejo ga slabi in negotovi pogoji dela, v katerih je pogosto položaj tisti, ki olajšuje storilcem zlorabo žrtev. Takšno početje je potrebno jasno in najostreje obsoditi.”
Foto : Twitter

Ali ta posnetek pojasni nenavadni odziv nekdanjega dekleta Luke Mesca?
Javnost pa te dni razburja tudi izjava Mance G. Renko, ministrove nekdanje zasebne spremljevalke, ki je s svojim kratkim komentarjem pod enim prvih javnih izpovedi o Smodejevih domnevnih zlorabah in finančnih malverzacijah komentirala z “LOL”, ki v spletnem žargonu pomeni “smejanje naglas”. Odziv je mnoge na družbenih omrežjih šokiral, nekateri so jo celo spraševali, kaj je pri vsem tem smešno.
Odziv Mance G. Renko na izjavo ene od žrtev. (Foto: Twitter)

Je Luka Mesec eden od Smodejevih številnih zaveznikov, o katerih pričajo žrtve?
Nedavno je anonimno podala izjavo tudi ena od Smodejevih žrtev, ki je potrdila, da ima “Dušan veliko prijateljev in zaščitnikov, ker je neki dobavitelj droge vsem”, ne bi pa čudilo, če bi bil tudi Mesec eden od njegovih prijateljev, sploh če vzamemo v zakup njegovo nenavadno obnašanje v državnem zboru, o katerem smo tudi že pisali TUKAJ. Obrazne grimase, grizenje nohtov in podobno je mnoge spomnilo na ljudi, ki preživljajo abstinenčno krizo, skozi katero grejo odvisniki med odvajanjem od drog.

https://twitter.com/Rok14332215/status/1549777251406958593?s=20&t=fuRlhJ-pgtsrmxGIC2KAfg

Glede  na to, da je Mesec hudo zanikal vsako povezavo s Smodejem in  zabavami, na katerih so se odvijale domnevne zlorabe in ostale kontroverzne spolne izprijenosti, smo želeli izvedeti, kako zadevo komentira on. Vprašanja smo poslali tako na stranko Levica kot na Ministrstvo za delo, družino, socialne zadeve in enake možnosti:

    Ali drži, da je bil Luka Mesec na letošnji novoletni zabavi Romana Uranjeka?
    Ali še vedno vztraja pri tem, da z Uranjekom ni imel nič oziroma, da ga ne pozna in da se tovrstnih zabav ni udeleževal?
    Kaj se je dogajalo na zabavi pred Fotopubom in v njem?

Odgovora doslej še nismo prejeli.

Koordinator Levice Luka Mesec: S koalicijo, ki jo je vodil Šarec, ni bilo možno izvajati politik
Foto: STA

Datum:
29. 9. 2021, 23:45
Predviden čas branja: 4 min.

“Za premierjevim odstopom najbrž tiči grenko spoznanje, da s to koalicijo ni bilo možno izvajati politik, katerim se je kot premier v koalicijskem sporazumu podpisal,” je ocenil koordinator stranke Levica Luka Mesec, ko se je – po njegovih besedah, vlada Marjana Šarca sesula sama vase; ko je Šarec lani januarja odstopil z mesta predsednika vlade. Zakaj so torej sedaj podpisali sporazum o povolilnem sodelovanju, če so že enkrat ugotovili, da to sodelovanje ni mogoče? “V politiki je pač tako, da ni vedno tako, kot si si zamislil,” je takrat modro dejal Šarec in morda bi moral o tem sedaj ponovno razmisliti.
The Gorgeous Praha
00:00
% Buffered
00:02 / 02:22
Copy video url
Play / Pause
Mute / Unmute
Report a problem
Language
Share
Vidverto Player
                   

Prejšnja vlada in stranka Levica sta marca 2019 sklenili sporazum, v katerem so zakoličili prioritetne naloge, ki naj bi jih skupaj izvedli in podprli, Šarčeva vlada si je tako zagotovila večino v Državnem zboru. A se je sodelovanje kar hitro končalo: “Včerajšnje dogajanje na odboru je začetek konca sodelovanja s to koalicijo,” so bile besede koordinatorja Levice v začetku oktobra. “Sporazum o sodelovanju med koalicijo in Levico je vedno bolj scefran in poteptan,” je komentiral  vodja poslancev Levice Matej Tašner Vatovec. Vlada Marjana Šarca je po takratnih besedah Luke Mesca vodila protisocialno politiko. “Ker ve, da podpore za tako politiko ne more dobiti pri Levici, se, medtem ko sporazum še velja, o podpori dogovarja z Zmagom Jelinčičem in v četrtek tudi z Janezom Janšo oz. SDS,” je bil kritičen. Dodal je tudi, da se zdi, da se to sodelovanje v prihodnje vse bolj odmika, pa ne zaradi Levice, ampak ker vlada sistematično krši vse dogovore, ki so jih sprejeli.
Preberite še: [Video] Ti naj bi znova sodelovali? Ob razpadu Šarčeve vlade je vladal kaos, skoraj bi se “pobili”!

“Te politike je nenazadnje obljubila tudi koalicija, ki jo je vodil Marjan Šarec do danes v svoji koalicijski pogodbi, ampak se je pri izvajanju izkazalo, da je prevladala stara politika – torej nekaj se je zapisalo, izvedlo pa se ni,” je nato ob razpadu Šarčeve vlade  očital Mesec. Iz preteklih izkušenj lahko torej sklepamo, da verjetno tokrat ne bo nič drugače, nekaj so zapisali in podpisali, izvedlo pa se pač ne bo. Na tem mestu je treba spomniti tudi na znameniti Šarčev stavek, češ da ne bo nič obljubil, da mu ne bo treba ničesar izpolniti. Temu se je zavezal že celo pred volitvami in začuda se je tega tudi držal. Če iste stvari počneš na enak način je lahko rezultat sploh drugačen? Nekateri te besede pripisujejo Albertu Einsteinu, ki naj bi menil, da je tovrstno razmišljanje pravzaprav definicija norosti.
Foto: Zajetje zaslona

“Žal nam je, da je tudi Šarec danes to spoznal, da se s tako koalicijo zavez, ki jih je nenazadnje sam kot premier v koalicijski pogodbi obljubil in pod njih podpisal, ni možno izvesti,” je Mesec ugotovil za to isto koalicijo, s katero je včeraj podpisal dogovor. Pred letom in pol je torej spoznal, da je to neizvedljivo – a v drugo gre rado, ali kako si je to zamislil? Ima ta koalicija sploh smisel? Mesec je takrat ugotovil, da ta koalicija ni imela več nobenega smisla, tudi zato ker se je ukvarjala le še z medsebojnim komolčenjem in kadrovskim kupčkanjem. Ko je Šarec odstopil, so bili Mesec in ostali iskreni, prepričani so bili namreč, da se bo šlo na predčasne volitve. Danes so besede koordinatorja Levice popolnoma drugačne. “Naš svet stranke in poslanska skupina sta soglasno potrdila pristop k povolilnemu sodelovanju, kot smo pred slabim letom soglasno potrdili program, ki je izhodišče za koalicijsko pogodbo, ki je opredeljen v tretji točki tega sporazuma,” je v Odmevih povedal Mesec in pojasnil, da gredo na volitve kot različne stranke, vsak s svojo platformo – a grejo tudi s skupno vizijo, ki je opredeljena v tem sporazumu. “In na volitve gremo zmagat,” je še poudaril.
Nova stara koalicija (Foto: Zajetje zaslona)

Sovraštvo je edino lepilo KUL koalicije
Mesec je prepričan, da so štiri KUL stranke dovolj raznorodne, da se v njih prepozna večinski del slovenskega prebivalstva, hkrati pa s tem postavljajo jasno dilemo – torej ali se bodo volivci odločili za njihov demokratični blok ali za blok, ki po mesečevem mnenju v Sloveniji ruši demokracijo. Slednjega vodi Janez Janša in še stranke, ki ga podpirajo. “Vsi vemo, da popravnih izpitov tukaj ne bo,” pa je Mesec pripomnil v oddaji 24ur Zvečer – kot da je pozabil, da je že podpis tega sporazuma pravzaprav popravni izpit. Sicer se zaveda, da bodo med njimi tudi konflikti, vendar pa se mu zdi bolj pomembno, da se uspejo dogovoriti.  “Dokazali smo, da znamo držati skupaj proti vladi,” je izpostavil in dodal, da lahko ponujajo alternativo ne le Janši, pač pa tudi politiki, kot smo jo poznali doslej. Kar je tudi nenavadna trditev, glede na to, da je vsaj polovica KUL zasedbe prav ta politika – politika, ki smo jo poznali doslej. Resnica je ta, da jih trenutno združuje le Janša oziroma želja, da ga premagajo. Sovraštvo je edino lepilo KUL koalicije. Brez aktualnega premierja, pa se bo tudi ta četverček le še sesul sam vase.

Ste videli njihove naslove? V Levici skoraj sami buržuji
Običajna lev-sredinska stranka Levica? (Foto: Bobo)

Datum:
27. 5. 2024, 0:03
Predviden čas branja: 1 min.

Stranka Levica se svojim volivcem predstavlja kot “ekosocialistična” stranka. V njenih vrstah bi pričakovali delavce iz slovenskih industrijskih središč, a temu ni tako. Njeni kandidati za poslance Evropskega parlamenta so skoraj vsi iz Ljubljane in prav noben od njih ne odseva delavske narave volivcev, ki naj bi jih zastopali. Na njihovi listi je najti predvsem “gospode tovariše”, kot bi se izrazil sloviti Milovan Đilas. 
FLORENCE- A 4k Aerial Film of Italy
00:00
% Buffered
00:06 / 02:02
Copy video url
Play / Pause
Mute / Unmute
Report a problem
Language
Share
Vidverto Player
                   

“V primerjavi z ostalimi strankami zelo izstopajo lokacije stalnih bivališč kandidatov Levice za te evropske volitve: osem od devetih je iz Ljubljane, od tega kar šest iz središča mesta. Cene stanovanj v centru prestolnice za rdečo buržoazijo torej niso problem,” je opazila nekdanja poslanka državnega zbora Monika Gregorčič.
Preberite še: V največjih članicah EU se ankete nagibajo na desno

To so kandidati Levice, po vrstnem redu: Nataša Sukič, Dan Juvan, Katja Sluga, Fahir Gutić, Zdenka Badovinac, dr. Luka Omladič, dr. Svetlana Slapšak, Tarra Stermšek Kristan, Luka Mesec.
Vir: X

Prav vsi kandidati z izjemo Fahirja Gutića iz Kamnika pod Krimom živijo v Ljubljani.

Kje so delavci in podjetniki?
Zanimivo opažanje pa je podal tudi politični komentator Tomaž Štih, ki je zapisal: “Tudi iz tovarn oz. zasebnih podjetij ni nikogar. Kustosi, sekretarji, upokojenci, politiki in študentje.”

Da Levica pravzaprav ni stranka delavstva, temveč predvsem ljubljanske “rdeče buržoazije”, kot se je izrazila Gregorčičeva, potrjujejo tudi njeni volilni rezultati. Skrajna stranka sicer beleži relativno nizko podporo, saj se je na zadnjih volitvah za las prebila v parlament. Še največ podpore pa ima v Ljubljani. V kolikor bi res zastopala delavstvo, bi imeli visoko podporo predvsem tam, kjer je veliko delavcev.
Rezultat Levice na državnozborskih volitvah leta 2022 (Vir: DVK)

Tudi rezultati iz volitev leta 2018 izkazujejo koncentracijo podpore v prestolnici.

Res mislijo, da jim kdo verjame? Pred kamerami z vlakom, za kamerami z BMW-jem
Foto: zajem zaslona

Datum:
15. 5. 2024, 12:11
Predviden čas branja: 2 min.

Reklamni videoposnetek, ki ga je za nedavno objavila stranka Levica, je več kot očiten dokaz, da se bližajo evropske volitve. V glavni vlogi je Luka Mesec, ki spodbuja vožnjo z vlakom, čeprav vsi vejo, s čim se vozijo, da pa je vse skupaj še bolj ironično – promovirajo “varnost”, in tako prav tisti, ki podpirajo ilegalne migracije.
The Beautiful Luxembourg
00:00
% Buffered
00:04 / 02:08
Copy video url
Play / Pause
Mute / Unmute
Report a problem
Language
Share
Vidverto Player
                   

Promoviranje vožnje z vlakom, medtem ko je bil večkrat opažen v luksuznem avtomobilu. Predavanje o varnosti, čeprav so v Levici goreči zagovorniki ilegalnih migracij in – zelena barva namesto komunistične rdeče? Tako je, bližajo se evropske volje, Levica pa očitno išče izhod v sili.

Preberite tudi: Boštjan M. Turk: Janša, Morawiecki in Fiala so razumeli znamenje časa

Stranka Levica je očitno ugotovila, da mora ubrati drugačno pot, da bi dobila še kakšen dodaten glas na evropskih volitvah. Objavila je novi reklamni videoposnetek, ki pa je poln kontradikcij. V glavni vlogi je Luka Mesec, ki stopa z vlaka s sendvičem v rokah, ob sprehajanju po ulici pa gre opaziti ogromen reklamni pano zelenih barv, na katerem piše “varnost”.

Zdi se, da je minister za delo, družino in socialne zadeve želel javnosti pokazati, da je tudi on “eden izmed nas”, vozi se z vlakom in je sendviče. Koga zavaja Luka Mesec, ko pa javnost ve, da se je vozil z avtomobilom znamke BMW, sodeč po pisanju portala Preiskovalno pa je njegovo ministrstvo še pred kratkim kupilo vozilo znamke Audi?
Foto: X

Mesec naj bi pred kratkim podpisal nakup vozila Audi A6 / 3.0 / TDI Q AUT, pri katerem je zahteval posebne specifikacije, cena vozila pa okoli 40 tisoč evrov.

Druga, še večja zadeva, ki bode v oči je beseda “varnost” na tokrat – zeleni podlagi. Absurdno s strani Levice je njihovo pričakovanje, da bo temu res kdo verjel, ko pa so oni tisti, ki podpirajo ilegalne migracije. Kljub temu, da je bil v Sloveniji zapažen porast kriminala in posilstev v zadnjem času, to ni oviralo poslanke Levice Nataše Sukić, da so priklenjene na azilante, ki bi morali biti deportirani.

O kakšni varnosti govori Levica, ko pa je poleg vsega še največji podpornik teroristične organizacije Hamas. Vodja poslanske skupine Matej T. Vatovec je tokrat poudaril, da je ob svojem imenu na družbenem omrežju X dodal celotno palestinsko zastavo.
Foto: zajem zaslon

In nenazadnje tudi sendvič! Sendvič, kot nasprotje kapitalizmu in luksuznemu načinu življenja, je še ena v nizu ironij.
Foto: zajem zaslon

Medtem, ko je Miha Kordiš trdil, da “kapitaliziram proizvajalca stvari, ki jih ne potrebujemo”, je drugi reklamni video nasproti njegovih besed – oseba, ki nastopa (Fahir), sedi na luksuznem motorju, ki si ga zagotovo ne more privoščiti vsak – sploh pa ne “delavski razred”, ki naj bi ga Levica zagovarjala.
